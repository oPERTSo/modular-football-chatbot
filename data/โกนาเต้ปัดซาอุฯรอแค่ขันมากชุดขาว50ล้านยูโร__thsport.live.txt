อิบราฮิม่า โกนาเต้ ปราการหลัง ลิเวอร์พูล แสดงจุดยืนไม่ต้องการไปเล่นที่ ซาอุดี โปร ลีก ขอท้าทายต่อไปบนลีกยุโรป ท่ามกลางกระแสว่า เรอัล มาดริด พร้อมมาซื้อไปร่วมทัพตลาดซัมเมอร์นี้
รายงานจาก ‘เดียรีโอ อาส’ ว่าแข้งวัย 26 กะรัต สัญญากำลังเข้าฤดูกาลสุดท้ายกับ ’หงส์แดง’ แต่ก็ยังประวิงเวลาไม่เซ็นเพิ่ม จนค่ายเศรษฐีจากตะวันออกกลางเสนอตัวดูแล
ท่าทีจากแข้งเฟร้นช์ถือว่าหมางเมินทีม ซาอุฯ เพราะอยากเล่นระดับสูงในยุโรปต่อไป นั่นทำให้ ‘ราชันชุดขาว’ จับตาสถานการณ์ใกล้ชิด
มาดริด เชื่อว่าค่าตัว 50 ล้านยูโร (ราว 43.5 ล้านปอนด์) ก็มากพอซื้อ โกนาเต้ หรือหากสโมสร ลิเวอร์พูล หวงก้าง ก็ยินดีรอถึงซัมเมอร์ 2026 เหมือนกรณี เทรนท์ อเล็กซานเดอร์-อาร์โนลด์
ตำแหน่งเซนเตอร์กแบ็กของ มาดริด มีเพียง ดีน เฮาเซ่น พอจะฝากผีฝากไข้ได้ในระยะยาว ส่วน อันโตนิโอ รือดิเกอร์, ดาวิด อลาบา อายุ 30+ ส่วน เอแดร์ มิลิเตา ผ่าตัดหนักเอ็นไขว้เข่าด้านหน้าทั้งสองข้าง ยากจะฟื้นกลับมาผลงานแน่นเหมือนเดิม
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา