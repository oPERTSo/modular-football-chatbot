ชูเอา เปโดร กองหน้า เชลซี วอนคนในวงการให้ก้าวข้ามเรื่องบาดหมางในสนามซ้อมของเขากับอดีตทีมเมต ไบรท์ตัน อย่าง แยน ปอล ฟาน เฮ็คเกอ บอกเรื่องปกติของคนที่จริงจังต่อชัยชนะจะกระทบทั่งกัน การฟื้นฝอยหาตะเข็บรังแต่ไร้ประโยชน์
เปโดร ย้ายจาก ‘นางนวล’ 60 ล้านปอนด์ เป็นอันไม่ต้องเห็นหน้าปราการหลังดัตช์ที่สนาซ้อมอีกต่อไป
ทว่าแข้งวัย 23 กะรัตไม่อยากให้หยิบไปสร้างประเด็นพวกเขาสองคนเหม็นหน้ากัน ต่อให้ผลลัพธ์จากเหตุการณ์นั้นตัวเองต้องถูกตัดจากชื่อใช้งานโค้งสุดท้ายซีซั่น แต่ แยน คงถูกใช้งานต่อ
นั่นเพราะมันคือความจริงจังของ 2 คนบูชาชัยชนะบนสนามซ้อม ผ่านไปแล้วก็แล้วกันไป
“ผมคิดว่าคนที่รู้จักผม รู้นิสัยผม จะพอนึกภาพออกว่าเมื่อไหร่ก็ตามที่สองผู้เล่นที่บูชาชัยชนะโคจรมาเผชิญหน้ากัน เรื่องพรรค์นี้เกิดขึ้นได้เป็นปกติ” การเปิดปากระหว่างซ้อมที่สหรัฐฯก่อนรอบรองฯ คลับ เวิลด์ คัพ พบ ฟลูมิเนนเซ่ (8 ก.ค.)
“มันก็แค่ผู้เล่น 2 คนกระทบกระทั่งกันหน้างาน เราต่างต้องการเป็นผู้ชนะ”
“แต่ก็อย่างที่ผมเรียนไปว่าเวลานี้มาเป็นนักเตะ เชลซี แล้ว ดังนั้นก็อยากพูดถึงแค่เรื่องของ เชลซี”
“ที่ผ่านมามีช่วงเวลาดีๆยัง ไบรท์ตัน แต่ปัจจุบันผมเป็น เชลซี ก็อยากพูดถึงแค่ เชลซี”
อย่างเร็วสุดที่สองคนนี้จะได้ดวลกันคือ 27 ก.ย.ที่ สแตมฟอร์ด บริดจ์ ส่วนเกมที่ ดิ เอเม็กซ์ รอถึง 25 เม.ย. 2026
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา