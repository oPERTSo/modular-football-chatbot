ปัจจุบัน ลิเวอร์พูล ไม่ได้หารือถึงความเป็นไปได้ที่ จาเรลล์ ควอนซาห์ กองหลังดาวรุ่ง จะย้ายไป เลเวอร์คูเซ่น เพื่อเป็นส่วนหนึ่งในข้อตกลงคว้าตัว โฟลเรียน เวียร์ตซ์
หงส์แดง กำลังพยายามบรรลุข้อตกลงกับ เลเวอร์คูเซ่น เพื่อคว้าตัว เวียร์ตซ์ ซึ่งอาจทำให้เขาต้องเสียค่าตัวเป็นสถิติอังกฤษถึง 126 ล้านปอนด์
มีข่าวลือว่าพวกเขาอาจพิจารณารวมผู้เล่นคนหนึ่งของพวกเขาไว้ในข้อตกลงเพื่อลดราคาจ่ายที่ เลเวอร์คูเซ่น ต้องการ
อย่างไรก็ตาม เดลี่ เมล เข้าใจว่า ลิเวอร์พูล ไม่ได้คิดที่จะปล่อยตัว ควอนซาห์ ออกจากทีมในเวลานี้
ควอนซาห์ วัย 22 ปี ได้ก้าวขึ้นมาจากทีมอะคาเดมี่ของ ลิเวอร์พูล และแจ้งเกิดในทีมชุดใหญ่เมื่อฤดูกาล 2023-24
เขาลงเล่นในลีกไป 17 นัดในฤดูกาลสุดท้ายของ เจอร์เก้น คล็อปป์ ที่แอนฟิลด์ แต่ถูกจำกัดให้ลงเล่นเพียงแค่ 13 นัดในยุคของ อาร์เน่อ สล็อต หลังพบว่าตัวเองมีสถานะอยู่หลังทั้ง เฟอร์จิล ฟาน ไดค์ และ อิบราฮิมา โกนาเต้
ควอนซาห์ ตกเป็นข่าวเชื่อมโยงกับ นิวคาสเซิ่ล เมื่อซัมเมอร์ที่แล้ว ซึ่งเป็นส่วนหนึ่งของการย้ายทีมที่ทำให้ แอนโธนี่ กอณ์ดอน สลับฝั่งมายังทิศทางตรงกันข้าม
อย่างไรก็ตาม ข้อตกลงแลกเปลี่ยนตัวผู้เล่นดังกล่าวไม่เป็นผล และเขาลงเอยที่ ลิเวอร์พูล ต่อไปและได้แชมป์พรีเมียร์ลีกสมัยแรกของตัวเอง
ปัจจุบัน ควอนซาห์ อยู่ที่สโลวาเกียกับทีมชาติอังกฤษชุดยู-21 ขณะที่ทีมของ ลี คาร์สลี่ย์ เตรียมป้องกันแชมป์ยุโรป และอนาคตของเขาอาจจะชัดเจนขึ้นหลังจบการแข่งขัน
ขณะเดียวกัน ลิเวอร์พูล กำลังเดินหน้าเจรจากับ เลเวอร์คูเซ่น เกี่ยวกับ เวียร์ตซ์ แต่รายละเอียดสุดท้ายยังต้องสรุปกันอีกก่อนการย้ายทีมของเขาไปยังสโมสรพรีเมียร์ลีกจะเสร็จสิ้น
ทีมจากเมอร์ซี่ย์ไซด์ได้เซ็นสัญญากับ เจเรมี่ ฟริมปง จาก เลเวอร์คูเซ่น มาแล้วในซัมเมอร์นี้ และคาดว่าจะสรุปดีลที่สองต่อในอีกไม่กี่วันข้างหน้า
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา