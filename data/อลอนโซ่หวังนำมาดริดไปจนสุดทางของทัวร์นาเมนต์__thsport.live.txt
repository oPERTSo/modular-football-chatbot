ชาเบียร์ อลอนโซ่ คาดหวังถึงการเริ่มต้นที่ดีกับ เรอัล มาดริด ในรายการ ฟีฟ่า คลับ เวิลด์ คัพ ที่ต้องการไปถึงตำแหน่งแชมป์
ชาเบียร์ อลอนโซ่ เทรนเนอร์ เรอัล มาดริด คาดหวังถึงการเริ่มต้นที่ดีในทัวร์นาเมนต์ ฟีฟ่า คลับ เวิลด์ คัพ โดยตั้งเป้าไปจนสุดทาง ก่อนการลงประเดิมสนามกับ อัล-ฮิลาล ของซาอุดิอาระเบียในวันพุธที่ 19 มิถุนายนนี้ ตามรายงานจาก เรอัล มาดริด ทีวี เมื่อวันอาทิตย์ที่ผ่านมา
'เรากำลังเริ่มต้นยุคใหม่และเราต้องจัดลำดับความสำคัญว่าอะไรสำคัญ เราต้องการเป็นอะไร เราต้องการเล่นอย่างไร และเราต้องการรู้สึกถึงมันอย่างไร เราต้องการจะทำสิ่งนั้นให้ถูกต้องตั้งแต่เริ่มต้น โดยเริ่มจากเกมกับ อัล-ฮิลาล ก่อนอื่นเราต้องรู้จักตัวเองก่อน'
เทรนเนอร์วัย 43 ปียังพูดถึงการพบปะกับนักเตะครั้งแรกว่า 'พวกเขามีความคิดเป็นบวกมากๆ คุณค่อยๆทำความรู้จักพวกเขา คุณได้สัมผัสถึงสิ่งที่จำเป็นมากและนักเตะคนอื่นๆก็ค่อยๆเข้ามา'
อลอนโซ่ ยังกล่าวถึงการเตรียมความพร้อมก่อนลงเล่นเกมแรกในรายการ คลับ เวิลด์ คัพ ว่า 'ทุกอย่างต้องเร่งให้เร็วขึ้น เพราะเรามีเวลาทำความรู้จักกันและฝึกซ้อมร่วมกันน้อยมาก'
'เรามาถึงที่นี่แล้ว วันนี้ ลูนิน, วีนี่ จูเนียร์ และ อาร์ดา มาถึงแล้ว เราจะเริ่มสร้างทีม และเรามีการฝึกซ้อม 3 ครั้งก่อนเกม เรามาที่นี่ด้วยความปรารถนาอย่างแรงกล้าที่จะเล่นในทัวร์นาเมนต์ที่ดีและไปให้สุดทาง'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา