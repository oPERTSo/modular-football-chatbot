เคราร์ด มาร์ติน มีส่วนร่วมเฉพาะเกมแรกของศึกแชมป์แห่งชาติยุโรปรุ่นอายุต่ำกว่า 21 ปีที่ สเปน เชือดเจ้าภาพ สโลวาเกีย เท่านั้น หลังแขนขวาหักจนต้องกลับมาผ่าตัดที่นครบาร์เซโลน่า
เคราร์ด มาร์ติน ต้องถอนตัวออกจากทัพกระทิงน้อย หลังแบ็กซ้ายวัย 23 ปีบาดเจ็บตั้งแต่เกมประเดิมทัวร์นาเมนต์ที่เฉือนชนะเจ้าภาพ สโลวาเกีย 3-2 หลังแขนขวาหักก่อนเดินทางกลับมาผ่าตัดที่นครบาร์เซโลน่า ตามรายงานมุนโด้เดปอร์ติโบเมื่อวันพฤหัสฯที่ผ่านมา
เคราร์ด ถูกถอดออกจากสนามระหว่างช่วงพักครึ่ง ก่อนมีรายงานในเวลาต่อมาว่าแบ็กซ้ายวัย 23 ปีแขนขวาหักและต้องปิดฉากทัวร์นาเมนต์ก่อนกำหนด เขาเดินทางกลับนครบาร์เซโลน่าเพื่อเข้ารับการผ่าตัดและยังไม่มีความชัดเจนว่าจะต้องพักนานแค่ไหน
การบาดเจ็บดังกล่าวส่งผลกระทบต่ออนาคตของ เคราร์ด โดยตรง หลัง บาร์เซโลน่า เปิดกว้างสำหรับการปล่อยแบ็กซ้ายวัย 23 ปีออกจากสโมสรด้วยค่าตัว 12 ล้านยูโร ท่ามกลางความสนใจจาก วูล์ฟแฮมป์ตัน และ บอร์นมัธ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา