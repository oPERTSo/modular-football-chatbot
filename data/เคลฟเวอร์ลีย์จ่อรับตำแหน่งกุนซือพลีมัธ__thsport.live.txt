พลีมัธ ที่เพิ่งตกชั้นจากลีกแชมเปี้ยนชิพ ใกล้แต่งตั้ง ทอม เคลฟเวอร์ลีย์ อดีตกองกลางทีมชาติอังกฤษ เป็นหัวหน้าโค้ชคนใหม่
พลีมัธ ซึ่งฤดูกาลหน้าจะลงเล่นใน ลีก วัน กำลังมองหากุนซือคนใหม่แทน มิรอน มุสลิช ที่ย้ายไปรับงานคุมทีม ชาลเก้ ในลีกา 2 เยอรมนี เมื่อเดือนที่แล้ว
มุสลิช เพิ่งเข้ามารับตำแหน่งเมื่อเดือนมกราคมแทน เวย์น รูนี่ย์ และพาทีมเข้าถึงรอบ 5 เอฟเอ คัพ โดยหนึ่งในเกมที่น่าจดจำคือการเอาชนะ ลิเวอร์พูล ในรอบ 4
ด้าน เคลฟเวอร์ลีย์ เพิ่งแยกทางกับ วัตฟอร์ด เมื่อเดือนพฤษภาคมที่ผ่านมา หลังคุมทีมได้ 14 เดือนในตำแหน่งแรกของอาชีพผู้จัดการทีม โดยพาแตนอาละวาดจบอันดับ 14 ของแชมเปี้ยนชิพ ฤดูกาล 2024/25
ดิ แอธเลติก สื่อดังรายงานว่า พลีมัธ กำลังอยู่ในขั้นตอนเจรจาขั้นสูงสำหรับการแต่งตั้ง ทอม เคลฟเวอร์ลีย์ เป็นผู้จัดการทีมคนใหม่
กุนซือวัย 35 ปี ซึ่งเคยติดทีมชาติอังกฤษ 13 นัด ประกาศเลิกเล่นฟุตบอลในปี 2023 ก่อนเริ่มต้นงานโค้ชกับทีมเยาวชนของ วัตฟอร์ด และก้าวขึ้นมาคุมทีมชุดใหญ่หลังการปลด วาเลเรียง อิสมาแอล
ทั้งนี้ เคลฟเวอร์ลีย์ เคยค้าแข้งกับ วัตฟอร์ด 146 นัดตลอด 7 ฤดูกาล โดยก่อนหน้านี้เคยอบู่กับ แมนเชสเตอร์ ยูไนเต็ด, วีแกน แอธเลติก, แอสตัน วิลลา และ เอฟเวอร์ตัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา