โยฮัน บากาโยโก้ แนวรุกทีมชาติเบลเยียมของ พีเอสวี ไอนด์โฮเฟ่น กำลังตกเป็นเป้าสนใจของ เลเวอร์คูเซ่น และ แมนฯยูไนเต็ด
Voetbal International สื่อเมืองกังหันลมรายงานเมื่อวันอาทิตย์ที่ผ่านมาว่า เลเวอร์คูเซ่น สนใจ โยฮัน บากาโยโก้ แนวรุกวัย 22 ปีของ พีเอสวี ไอนด์โฮเฟ่น เป็นอีกตัวเลือกในการเสริมแนวรุกช่วงซัมเมอร์นี้
บากาโยโก้ แนวรุกทีมชาติเบลเยียมวัย 22 ปีกำลังเข้าสู่สัญญาปีสุดท้ายกับ พีเอสวี ไอนด์โฮเฟ่น โดยมีรายงานว่าแชมป์เอเรดิวิซี่ต้องการค่าตอบแทนราว 20 ล้านยูโร สำหรับนักเตะที่ทำ 12 ประตูกับ 3 แอสซิสต์ในฤดูกาลล่าสุด ซึ่งเป็นค่าตัวที่ต่ำกว่ามูลค่าประเมินในตลาดนักเตะที่ 30 ล้านยูโร
อย่างไรก็ตาม เลเวอร์คูเซ่น อาจต้องแข่งขันแย่งนักเตะกับ แมนฯยูไนเต็ด ที่สนใจ บากาโยโก้ เช่นเดียวกันหากทีมปีศาจแดงพลาดหวังในการเซ็นสัญญากับ ไบรอัน เอ็มเบอโม่ ของ เบรนท์ฟอร์ด
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา