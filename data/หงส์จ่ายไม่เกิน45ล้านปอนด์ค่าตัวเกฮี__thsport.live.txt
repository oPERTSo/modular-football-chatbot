ลิเวอร์พูล พร้อมเดินหน้าล่าตัว มาร์ค เกฮี กองหลัง คริสตัล พาเลซ แต่จะจ่ายสูงสุดไม่เกิน 45 ล้านปอนด์
เกฮี เป็นที่สนใจของหลายสโมสร หลังทำผลงานยอดเยี่ยมในการเล่นให้ คริสตัล พาเลซ ที่พาทีมคว้าแชมป์เอฟเอ คัพ ซึ่งกลายเป็นแชมป์แรกในประวัติศาสตร์สโมสร จากการเอาชนะ แมนฯ ซิตี้ 1-0 ในนัดชิงชนะเลิศ
พาเลซ  เคยตั้งค่าตัว เกฮี สูงถึง 65–70 ล้านปอนด์ แต่ตอนนี้ยอมรับว่าอาจต้องลดราคาเพราะเหลือสัญญาถึงปี 2026 เท่านั้น
เบน เจค็อบส์ นักข่าวของ GiveMeSport รายงานว่า ลิเวอร์พูล ไม่มีแผนที่จะจ่ายเงินมากไปกว่า 45 ล้านปอนด์สำหรับดีลนี้ อีกทั้งสโมสรอยู่ในขั้นตอนการประเมินว่าการซื้อ เกฮี ในตลาดรอบนี้คือจังหวะที่เหมาะสมจริงหรือไม่
นอกจาก เกฮี แล้ว ริชาร์ด ฮิวจ์ส ผู้อำนวยการกีฬาคนใหม่ของ ลิเวอร์พูล ยังมีรายชื่อนักเตะอายุ 18-22 ปี เป็นตัวเลือก เช่น ยอร์เรล ฮาโต้ ของ อาแจ็กซ์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา