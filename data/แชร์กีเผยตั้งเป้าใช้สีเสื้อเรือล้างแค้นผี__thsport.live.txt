รายาน แชร์กี เพลย์เมกเกอร์ใหม่ถอดด้ามของ แมนฯ ซิตี้ ยินดีที่จะได้มีโอกาสล้างแค้น แมนฯ ยูไนเต็ด หลังจากความพ่ายแพ้ของ ลียง อดีตต้นสังกัดในยูโรปา ลีก
ดาวเตะชาวฝรั่งเศสและอดีตสโมสรอย่าง ลียง ต้องตกรอบก่อนรองชนะเลิศอย่างสุดดราม่าที่โอลด์ แทร็ฟฟอร์ด เมื่อเดือนเมษายน หลังเป็นฝ่ายแพ้ทั้งที่อุตส่าห์นำถึง 4-2 ในช่วงต่อเวลาพิเศษ
ในเกมนัดสองที่จบลงด้วยความดราม่า แมนฯ ยูไนเต็ด ทำ 3 ประตู รวมถง 2 ประตูในนาทีสุดท้าย ทำให้พวกเขาคว้าชัย 5-4 ในคืนนั้น และสกอร์รวมคือ 7-6
แชร์กี ทำประตูได้ทั้งสองนัด และมีวีดีโอของเขาที่ฉลองการยิงประตูอันทรงพลังใส่ แมนฯ ยูไนเต็ด ด้วยการจับเป้าต่อหน้าแฟนบอลเจ้าบ้าน
ดาวเตะวัย 21 ปี ซึ่งย้ายจาก ลียง มายัง แมนฯ ซิตี้ ในราคา 30.45 ล้านปอนด์ หัวเราะเมื่อถูกถามเกี่ยวกับเหตุการณ์ดังกล่าว แต่สารภาพว่าเขาเล็งเป้าไปที่ แมนฯ ยูไนเต็ด อีกครั้งเมื่อฤดูกาลใหม่เริ่มขึ้น
"ผมไม่ชอบมันเลยที่ แมนเชสเตอร์ ยูไนเต็ด เอาชนะ ลียง ได้ เพราะผมคือ ลียง" แชร์กี กล่าว
"ตอนนี้ผมกำลังรอให้เกมมาถึงเพื่อฆ่าพวกเขา"
"ผมมาที่นี่เพื่อชนะทุกเกม"
แชร์กี และ แมนฯ ซิตี้ จะได้รู้กันว่าพวกเขาจะต้องพบ แมนฯ ยูไนเต็ด เมื่อไหร่ โดยโปรแกรมการแข่งขันพรีเมียร์ลีกฤดูกาล 2025-26 จะถูกประกาศในวันพุธนี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา