ออสเตรเลีย กลายเป็นทีมล่าสุดที่คว้าตั๋วลุยรอบสุดท้ายฟุตบอลโลก 2026 ได้สำเร็จ หลังบุกชนะ ซาอุดีอาระเบีย เมื่อวันอังคารที่ผ่านมา
ออสเตรเลีย ที่อยู่อันดับ 2 ของกลุ่ม ซี ในฟุตบอลโลก 2026 รอบคัดเลือก โซนเอเชีย รอบสาม ขอเพียงผลเสมอในการไปเยือน ซาอุฯ ทีมอันดับ 3 ของกลุ่ม ก็จะได้ลุยรอบสุดท้าย
ซาอุฯ เป็นฝ่ายนำก่อน 1-0 จาก อับดุลราห์มาน อัล อาบูด ในนาที 19 แต่ ออสเตรเลีย ก็ตามตีเสมอได้ในท้ายครึ่งแรกจาก คอนเนอร์ เมตคาลเฟ่ ก่อนที่ต้นครึ่งหลังนาที 48 มิทเชลล์ ดุ๊ก จะยิงให้ทัพจิงโจ้แซงนำ 2-1 และเก็บชัยชนะในสกอร์นี้ไปได้
ออสเตรเลีย จึงจบอันดับ 2 ของกลุ่ม ซี ได้เข้ารอบสุดท้ายตามหลัง ญี่ปุ่น และเป็นชาติที่ 8 ที่ได้ตั๋วต่อจาก ญี่ปุ่น, นิวซีแลนด์, อีหร่าน, อาร์เจนตินา, อุซเบกิสถาน และ จอร์แดน ขณะที่ แคนาดา, เม็กซิโก และ สหรัฐฯ รอเล่นรอบสุดท้ายอยู่แล้วในฐานะเจ้าภาพ
สำหรับ ออสเตรเลีย เป็นการผ่านเข้าไปเล่นฟุตบอลโลก รอบสุดท้ายสมัยที่ 7 โดยทำได้ครั้งแรกในปี 1974 ก่อนหายไปพักใหญ่และกลับมาอีกครั้งในปี 2006 และได้ลุยรอบสุดท้ายต่อเนื่องจนถึงครั้งต่อไปในปีหน้า
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา