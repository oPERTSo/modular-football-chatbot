ซิโมเน่ อินซากี้ ผู้จัดการทีมอัล ฮิลาล กล่าวว่า เป๊ป กวาร์ดิโอล่า เป็นแรงบันดาลใจให้กับโค้ชทุกคนในฟุตบอลระดับสูง
แมนฯ ซิตี้ จะพบกับทีมของอินซากี้ในรอบ 16 ทีมสุดท้าย ฟุตบอลชิงแชมป์สโมสรโลก วันอังคารนี้
กุนซือชาวอิตาลีเพิ่งมาคุมทีมโปร ลีก ซาอุดีอาระเบียเมื่อต้นเดือนนี้ หลังประสบความสำเร็จกับอินเตอร์ มิลาน ตลอด 4 ปีที่ผ่านมา
ช่วงเวลาในถิ่น จูเซปเป้ เมียซซ่า อินซากี้นำงูใหญ่คว้าแชมป์เซเรีย อา และเข้าชิงชนะเลิศ ยูฟ่า แชมเปียนส์ ลีก 2 ครั้ง รวมถึงแชมป์ในปี 2023 ที่แมนฯ ซิตี้เป็นฝ่ายคว้าชัยชนะ
ระหว่างแถลงข่าวก่อนเกมที่ออร์แลนโด เมื่อเย็นวันอาทิตย์ อินซากี้ใช้โอกาสนี้ยกย่องกวาร์ดิโอล่า และเน้นย้ำถึงการดวลกันครั้งก่อนของทั้งคู่
"ผมเชื่อว่าโค้ชทุกคนที่เริ่มฝึกซ้อมสามารถมองกวาร์ดิโอล่าเป็นแรงบันดาลใจได้"
"มีฟุตบอลก่อนกวาร์ดิโอล่าและหลังกวาร์ดิโอล่า เขาพัฒนาปรัชญาใหม่เกี่ยวกับฟุตบอล ผมเชื่อว่าเขาเป็นโค้ชที่ดีที่สุดที่เรามีมาตลอด 25 ปีที่ผ่านมา"
"การได้เล่นกับแมนฯ ซิตี้เป็นความท้าทายที่ยิ่งใหญ่ ผมเคยเล่นกับพวกเขาในแชมเปี้ยนส์ ลีก ฤดูกาลที่แล้ว และเป็นเกมที่ยอดเยี่ยมที่ทั้ง 2 ทีมสมควรได้ประตู"
"มีนัดชิงชนะเลิศที่อิสตันบูล ซึ่งบางที อินเตอร์อาจสมควรได้มากกว่านี้และเราไม่โชคดีนัก แต่แมนฯ ซิตี้ชนะ และพวกเขาเป็นทีมที่ยอดเยี่ยม"
"แมนฯ ซิตี้ เล่นฟุตบอลระดับโลก และพวกเขาครองบอลได้ดี ผมคิดว่า เราพูดถึงหนึ่งในทีมที่ดีที่สุดในโลก พวกเขาชนะทั้ง 3 เกม รอบแบ่งกลุ่ม ดังนั้น สภาพทีมของพวกเขาจึงน่าประทับใจมาก"
"เราพยายามเตรียมตัวให้ดีที่สุดเท่าที่ทำได้ และเรารู้ดีว่านี่คือโอกาสในการเติบโต และเราจะพยายามแสดงผลงานให้ดีที่สุดเมื่อต้องเผชิญหน้ากับคู่แข่งที่แข็งแกร่ง"
"เราต้องเจอกับช่วงเวลายากๆ อีกมาก และเราต้องพยายามครองบอลให้ได้มากที่สุด เพราะเรารู้ว่าพวกเขามีปฏิกิริยาตอบสนองอันดีเยี่ยม"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา