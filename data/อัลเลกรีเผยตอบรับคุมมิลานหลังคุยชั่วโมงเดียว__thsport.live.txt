มัสซิมิเลียโน่ อัลเลกรี เฮดโค้ชคนใหม่ของ เอซี มิลาน เผยว่าเขาตอบรับกลับมาคุมทัพ "รอสโซเนรี่ อีกครั้ง หลังเจรจากับผู้บริหารเพียงชั่วโมงเดียว
อัลเลกรี เตรียมคุม เอซี มิลาน ในฤดูกาลหน้า หลังหวนกลับมารับงานรอบสอง โดยรอบแรกคุมทีมระหว่างปี 2010 ถึง 2014 พาทีมได้แชมป์กัลโช่ เซเรีย อา 1 สมัย
กุนซือวัย 57 ปี เปิดเผยถึงการเจรจาอย่างราบรื่นกับสองผู้บริหารสโมสรทั้ง อิกลี่ ทาเร่ และ จอร์โจ้ ฟูร์ลานี่ ก่อนได้ข้อสรุปอย่างรวดเร็ว
"เมื่อ ทาเร่ กับ ฟูร์ลานี่ โทรมา ผมก็เจอพวกเขาทันที ผมรู้สึกตื่นเต้นมาก และหลังเจรจาเพียง 1 ชั่วโมง เราก็ตกลงร่วมผจญภัยครั้งนี้ด้วยกัน ผมมีความสุขมากกับการตัดสินใจครั้งนี้"
"สิ่งที่ผมเจอคือสโมสรที่มีบทบาทหน้าที่ชัดเจน ซึ่งเป็นสิ่งสำคัญมาก"
ส่วนเรื่อง ซลาตัน อิบราฮิโมวิช อดีตตำนานนักเตะและเจ้าหน้าที่ทีม อัลเลกรี เผยว่า "ผมยังไม่ได้เจอ อิบราฮิโมวิช เลย แต่หลังจากที่เขารับตำแหน่งอย่างเป็นทางการ เราก็ได้พูดคุยกัน"
"พวกเรามีความสุขที่เขามาร่วมงาน เพราะเขาเป็นนักเตะที่น่าเหลือเชื่อ และตอนนี้เริ่มบทบาทในฐานะผู้บริหาร ตามที่ฟูร์ลานี่บอก เขาเป็นที่ปรึกษาของเจ้าของสโมสร และต้องเป็นตัวอย่างให้กับนักเตะทุกคน"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา