ชาเบียร์ อลอนโซ่ กำหนดกฎเกณฑ์ที่ชัดเจนแก่ลูกทีมของเขาหลังเข้ามารับตำแหน่งเทรนเนอร์คนใหม่ของ เรอัล มาดริด
ฆาเบียร์ เอร์ราเอซ ผู้สื่อข่าวของ กาเดน่า เซร์ สื่อเมืองกระทิงรายงานเมื่อวันจันทร์ที่ผ่านมาว่า ชาเบียร์ อลอนโซ่ เทรนเนอร์ เรอัล มาดริด ได้ส่งข้อความที่ชัดเจนถึงนักเตะของเขาว่าคนที่ไม่วิ่งและคนที่ไม่พยายามจะไม่ได้เล่น
เรอัล มาดริด ดึง อลอนโซ่ มารับตำแหน่งเทรนเนอร์คนใหม่ต่อจาก คาร์โล อันเชล็อตติ ซึ่งนายใหญ่วัย 43 ปีไม่รีรอที่จะวางกฎเกณฑ์เพื่อกำหนดมาตรฐานการทำงานของนักเตะ เนื่องจากเขาต้องการแสดงให้เห็นว่าชื่อเสียงและคุณค่าของเขาจะไม่มีความหมายใดๆภายใต้การนำของเขา หากไม่มีความพยายาม, ความเอาจริงเอาจังและความมุ่งมั่นร่วมกัน
อลอนโซ่ พยายามนำปรัชญาของเขาที่ผลักดัน เลเวอร์คูเซ่น ประสบความสำเร็จครั้งประวัติศาสตร์ของสโมสร นั่นคือการเพรสซิ่งอย่างหนักและมีวินัยในตำแหน่ง โดยจะนำแนวทางดังกล่าวมาสู่มาดริดในขณะนี้ แต่มันจะเกิดขึ้นได้ก็ต่อเมื่อได้รับความร่วมมือจากนักเตะโดยเฉพาะพวกแข้งซูเปอร์สตาร์
'ใครก็ตามที่ไม่วิ่งและใครก็ตามที่ไม่พยายามจะไม่ได้ลงเล่น ไม่ว่าพวกเขาจะชื่ออะไรก็ตาม หากนักเตะคนหนึ่งไม่วิ่ง นั่นคือใบเหลือง หากทำอีกครั้ง และนั่นคือใบแดง ไม่มีที่ว่างสำหรับความไร้สาระกับ ชาบี อลอนโซ่'
'คุณจะไม่ยืนนิ่งรอให้ลูกบอลมาถึง คุณจะวิ่งและต่อสู้เพื่อบอลทุกลูก' เอร์ราเอซ อธิบาย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา