มาร์ก-อันเดร แทร์ ชเตเก้น นายทวารชาวเยอรมันมีโอกาสย้ายจาก บาร์เซโลน่า ไปค้าแข้งกับ กาลาตาซาราย ในช่วงซัมเมอร์นี้
เคนาน โคชัค โค้ชชาวเติร์กเชื่อว่า มาร์ก-อันเดร แทร์ ชเตเก้น นายทวารชาวเยอรมันจะตัดสินใจย้ายออกจาก บาร์เซโลน่า มาค้าแข้งกับ กาลาตาซาราย ในช่วงซัมเมอร์นี้ ตามรายงานจาก 'เดียรีโอ อาส' เมื่อวันศุกร์ที่ผ่านมา
แทร์ ชเตเก้น รู้สึกว่าถูกหักหลังเมื่อ บาร์เซโลน่า เตรียมเซ็นสัญญากับ โจน การ์เซีย นายทวารวัย 24 ปีของ เอสปันญ่อล แต่ผู้รักษาประตูชาวเยอรมันยังคงมุ่งมั่นที่จะอยู่กับทีมอาซูลกราน่าต่อไปเพื่อพิสูจน์ตัวเอง
อย่างไรก็ตาม แทร์ ชเตเก้น ยังมีเวลาไตร่ตรองเรื่องอนาคตค้าแข้งของตนเองหลังมีอย่างน้อย 5 สโมสรสนใจเซ็นสัญญากับนายทวารชาวเยอรมัน โดยเฉพาะ กาลาตาซาราย ที่กำลังมองหาตัวแทนของ เฟร์นานโด มุสเลร่า
'การเซ็นสัญญากับ แทร์ ชเตเก้น ของ กาลาตาซาราย นั้นเป็นไปได้จริง และเขาเปิดใจกับการเจรจาอย่างเต็มที่ เขาอาจจะเป็นตัวแทนที่เหมาะสมของ มุสเลร่า เขาเป็นผู้รักษาประตูที่มีประสบการณ์โชกโชน' โคชัค กล่าว
'ผมไม่รู้ว่า ฟลิค จะปล่อยเขาออกไปหรือไม่ แต่ถ้า กาลาตาซาราย เอาจริง ทำไมจะไม่ล่ำ ถ้า บาร์ซ่า เปิดไฟเขียว มันก็เกิดขึ้นได้ ทุกอย่างขึ้นอยู่กับความเป็นมืออาชีพ และความสามารถในการเจรจา'
'ถ้ามีเสถียรภาพทางการเงิน การย้ายทีมก็เป็นไปได้ นักเตะต้องประเมินด้านเศรษฐกิจก่อน จากนั้นค่อยพิจารณาเรื่องอื่นๆ'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา