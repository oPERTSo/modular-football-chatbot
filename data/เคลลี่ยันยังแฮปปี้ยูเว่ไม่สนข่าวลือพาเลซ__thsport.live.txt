ลอยด์ เคลลี่ กองหลัง ยูเวนตุส ยืนยันว่าเขามีความสุขดีที่ตูริน ดังนั้นเขาจึงไม่ได้โฟกัสข่าวลือการย้ายกลับไปยังสโมสรในพรีเมียร์ลีกอย่าง คริสตัล พาเลซ
เคลลี่ ได้มานั่งแถลงข่าวที่สหรัฐอเมริกา ก่อนหน้าที่ ยูเวนตุส จะประเดิมสนามในศึกชิงแชมป์สโมสรโลกกับ อัล ไอน์
"เราพร้อมแล้วสำหรับฟุตบอลโลก โดยส่วนตัวแล้ว ผมรู้สึกดีในอิตาลีและกับ ยูเวนตุส" เคลลี่ กล่าว
เคลลี่ เผชิญคำถามมากมายเกี่ยวกับอนาคตของเขา รวมถึงคำถามเฉพาะที่เเกี่ยวกับการกลับคืนสู่พรีเมียร์ลีกกับ คริสตัล พาเลซ
"ผมมีสมาธิกับ เบียงโคเนรี่ 100% และผมอยากอยู่ที่สโมสรที่ยิ่งใหญ่นี้ไปอีกนาน"
"ผมกำลังเรียนรู้วัฒนธรรมใหม่และรูปแบบการเล่นที่แตกต่างจากอังกฤษ เซเรีย อา เต็มไปด้วยกองหลังที่ยอดเยี่ยม มันเป็นประสบการณ์ที่ยอดเยี่ยมมาก"
เคลลี่ ยังตั้งเป้าที่จะได้ติดทีมชาติอังกฤษ
"ผมจะพยายามอย่างเต็มที่เพื่อติดทีมชาติอังกฤษ ทีมชาติอยู่ในความคิดของผมเสมอ"
เคลลี่ ย้ายจาก นิวคาสเซิ่ล มายัง ยูเว่ แบบยืมตัวในครั้งแรก พร้อมเงื่อนไขซื้อขาดในช่วงเดือนมกราคม ปี 2025
เขาเพิ่งย้ายมายังถิ่นอัลลิอันซ์ สเตเดี้ยม อย่างเป็นทางการเมื่อต้นเดือนยนี้
เคลลี่ ลงเล่นไป 15 นัดในช่วง 6 เดือนแรกที่ ยูเวนตุส รวมถึง 12 เกมในเซเรีย อา
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา