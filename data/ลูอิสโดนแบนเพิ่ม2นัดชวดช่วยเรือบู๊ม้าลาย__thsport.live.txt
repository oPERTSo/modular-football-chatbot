ริโก้ ลูอิส กองหลังดาวรุ่งของ แมนเชสเตอร์ ซิตี้ ถูกลงโทษแบนเพิ่มอีก 2 นัด หลังโดนใบแดงในเกมประเดิมสโมสรโลกที่พบกับ วีดัด คาซาบลังก้า
แบ็กทีมชาติอังกฤษวัย 20 ปี โดนไล่ออกในนาทีที่ 88 ของเกมที่ แมนฯ ซิตี้ เอาชนะ วีดัด คาซาบลังก้า ทีมจากโมร็อกโก 2-0 ที่ฟิลาเดลเฟีย เมื่อวันพุธที่ผ่านมา
เดิมที ลูอิส ถูกแบนอัตโนมัติ 1 นัด และพลาดเกมถล่ม อัล ไอน์ 6-0 เมื่อวันจันทร์ที่ผ่านมา แต่ล่าสุดคณะกรรมการวินัยของฟีฟ่าตัดสินว่า การเข้าสกัดของเขาเข้าข่าย "เล่นรุนแรงเกินเหตุ" (serious foul play) ส่งผลให้โดนแบนเพิ่มอีก 2 นัด
ซิตี้ ยื่นอุทธรณ์โทษแบนดังกล่าว แต่ไม่เป็นผล ทำให้เจ้าของผลผลิตจากอะคาเดมีรายนี้ จะพลาดช่วยทีมในเกมรอบแบ่งกลุ่มนัดสุดท้ายกับ ยูเวนตุส ในวันพฤหัสบดีนี้ รวมถึงเกมรอบ 16 ทีมสุดท้าย
อย่างไรก็ตาม ลูกทีมของ เป๊ป กวาร์ดิโอลา การันตีเข้ารอบน็อกเอาต์เรียบร้อยแล้ว หลังเก็บชัยชนะสองนัดรวดในรอบแบ่งกลุ่ม
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา