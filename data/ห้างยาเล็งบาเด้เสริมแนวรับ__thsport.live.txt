โลอิก บาเด้ กองหลังวัย 25 ปีของ เซบีย่า ตกเป็นเป้าหมายเสริมแนวรับของ เลเวอร์คูเซ่น ในช่วงซัมเมอร์นี้
คิกเกอร์ รายงานเมื่อวันพุธที่ผ่านมาว่า โลอิก บาเด้ เซนเตอร์ทีมชาติฝรั่งเศสของ เซบีย่า อยู่ในลิสต์เสริมทัพช่วงซัมเมอร์นี้ของ เลเวอร์คูเซ่น ที่กำลังมองหาตัวแทนของ โยนาธาน ทาห์ ที่ย้ายไปเซ็นสัญญากับ บาเยิร์น มิวนิค
บาเด้ ย้ายจาก แรนส์ มาค้าแข้งกับ เซบีย่า ด้วยสัญญายืมตัวในเดือนมกราคมปี 2023 ก่อนจะเซ็นสัญญาถาวรหลังจากนั้น ปัจจุบันเขายังอยู่ภายใต้สัญญาจนถึงปี 2029 โดยเซนเตอร์วัย 25 ปีเคยมีข่าวเชื่อมโยงกับการย้ายสังกัดในช่วงซัมเมอร์ปีที่แล้ว แต่ไม่มีการทำข้อตกลงใดๆเกิดขึ้น
อย่างไรก็ตาม บาเด้ มีโอกาสย้ายออกจากถิ่น ราม่อน ซานเชซ ปิซฆวน ในช่วงซัมเมอร์นี้เช่นกัน หากมีข้อเสนอราว 25-30 ล้านยูโรมาถึงสโมสร หลังนักเตะได้รับความสนในจาก เลเวอร์คูเซ่น รวมถึงทีมจากพรีเมียร์ลีก
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา