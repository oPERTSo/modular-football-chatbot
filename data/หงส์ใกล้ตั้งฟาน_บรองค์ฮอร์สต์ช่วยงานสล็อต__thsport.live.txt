ลิเวอร์พูล ใกล้แต่งตั้ง โจวานนี่ ฟาน บรองค์ฮอร์สต์ อดีตแข้งทีมชาติเนเธอร์แลนด์ เป็นหนึ่งในทีมสตาฟฟ์โค้ชของ อาร์เน่อ สล็อต หลัง จอห์น ไฮติงก้า อำลาทีม
ไฮติงก้า ตัดสินใจลา ลิเวอร์พูล เพื่อไปรับงานกุนซือของ อาแจ็กซ์ ทำให้สโมสรต้องมองหาคนที่จะมาช่วยระดมสมองกับ สล็อต และตอนนี้กำลังจะได้ ฟาน บรองค์ฮอร์สต์ แล้ว เดอะ ไทม์ส สื่อในอังกฤษ
ฟาน บรองค์ฮอร์สต์ เคยคุมทีม เฟเยนูร์ด คว้าแชมป์ลีกสูงสุดแดนกังหันเมื่อปี 2017 และเคยนำ เรนเจอร์ส เข้าถึงยูโรปา ลีก รอบชิงชนะเลิศในปี 2022 ก่อนจะย้ายไปคุม เบซิคตัส แต่โดนปลดออกจากตำแหน่งตั้งแต่เดือนพฤศจิกายนที่ผ่านมา
เขาจะมาสมทบทีมงานของ สล็อต เคียงข้าง ซิปเก้ ฮูลชอฟฟ์ และ อารอน บริกก์ เพื่อช่วย "หงส์แดง" ป้องกันแชมป์พรีเมียร์ลีกในฤดูกาลหน้า
ฟาน บรองค์ฮอร์สต์ ยังมาพร้อมกับประสบการณ์มากมายจากอาชีพค้าแข้ง โดยเขาเริ่มต้นเล่นกับ เฟเยนูร์ด ก่อนจะย้ายไปอยู่กับทีมเช่น บาร์เซโลน่า และ อาร์เซน่อล ด้วย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา