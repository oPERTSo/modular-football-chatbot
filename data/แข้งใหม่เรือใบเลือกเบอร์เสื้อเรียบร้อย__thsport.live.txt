บรรดานักเตะใหม่ของ แมนเชสเตอร์ ซิตี้ ทั้ง รายาน แชร์กี, ทิยานี่ ไรน์เดอร์ส, รายาน เอต-นูรี่ และ มาร์คัส เบ็ตติเนลลี่ เลือกเบอร์เสื้อเป็นที่เรียบร้อยพร้อมลุยศึกสโมสรโลกที่ สหรัฐ อเมริกา
ทั้ง 4 แข้งใหม่ติดทีม 27 คนของ เป๊ป กวาร์ดิโอล่า สู้ศึกที่กำลังจะเริ่มต้นในสุดสัปดาห์นี้ โดยอยู่ในกลุ่มจี ร่วมกับ วีดาด, อัล-ไอน์ และ ยูเวนตุส โดยมีการเปิดเผยเบอร์เสื้อออกมาแล้ว
รายาน เอต-นูรี่ ที่เป็นการเซ็นสัญญาแรกในซัมเมอร์นี้จะสวมเสื้อเบอร์ 21 ซึ่งเคยเป็นของ ดาบิด ซิลบา หนึ่งในตำนานของสโมสรที่ค้าแข้งกับทีมนาน 10 ปี ระหว่างปี 2010-2020
ด้าน มาร์คัส เบ็ตติเนลลี่ จะใช้เสื้อหมายเลข 13 ที่เคยเป็นของ แซ็ค สเตฟเฟ่น และ วิลลี่ กาบาเยโร่ สองผู้รักษาประตู รวมถึง อเล็กซานเดอร์ โคลารอฟ ก่อนหน้านี้
ฝั่ง รายาน แชร์กี ที่ย้ายจากไม่กี่ชั่วโมงหลัง เบ็ตติเนลลี่ ได้เสื้อเบอร์ 29 ที่เคยมี ริชาร์ด ไรท์ และ ฌอน ไรท์-ฟิลลิปส์ สองอดีตแข้งทีมชาตือังกฤษ
ปิดท้ายที่ ทิยานี่ ไรน์เดอร์ส ได้เสื้อเบอร์ 4 ที่เป็นของ แคลวิน ฟิลลิปส์ ที่คงต้องเก็บข้าวของย้ายออกไป แม้ว่าแข้งทีมชาติเนเธอร์แลนด์ จะใช้เบอร์ 14 มาตลอดชีวิต แต่ปัจจุบันเบอร์นี้เป็นของ นีโก้ กอนซาเลซ ซึ่งคนที่เคยใช้เบอร์นี้มาก่อนคือ แว็งซ็องต์ ก็องปานี อดีตกัปตันทีมที่รับใช้สโมสรอย่างยาวนาน
สำหรับเกมแรกในเวที ฟีฟ่า คลับ เวิลด์ คัพ ของ ซิตี้ คือการเจอกับ วีดาด ในวันที่ 18 มิถุนายน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา