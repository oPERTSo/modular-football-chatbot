กอนซาโล่ การ์เซีย กองหน้าวัย 21 ปีของ เรอัล มาดริด ได้รับคำชมจาก โฆเซลู อดีตดาวยิงทีมชุดขาว
โฆเซ่ หลุยส์ มาโต้ ซานมาร์ติน หรือ โฆเซลู อดีตกองหน้า เรอัล มาดริด กล่าวชื่นชม กอนซาโล่ การ์เซีย ว่าเป็นผู้เล่นโปรไฟล์ดี หลังกองหน้าวัย 21 ปีทำประตูได้ในเกมเสมอ อัล-ฮิลาล 1-1 ในศึก คลับ เวิลด์ คัพ ตามรายงานจากมุนโด้เดปอร์ติโบเมื่อวันพฤหัสฯที่ผ่านมา
'เขาทำผลงานได้อย่างยอดเยี่ยมกับ (เรอัล มาดริด) กาสตีย่า เขาเป็นแข้งหนุ่มที่ทำประตูได้จำนวนมาก สิ่งที่ผมชอบที่สุดเกี่ยวกับเขาคือความเป็นมาดริดิสโม่ของเขา คุณสามารถมองเห็นสิ่งนั้นในสนาม'
'เขาไม่เคยยอมแพ้กับลูกบอล เขาเพรสซิ่ง ด้วยรูปร่างของเขา ทำให้เขาดวลลูกกลางอากาศได้หลายครั้ง เขาไม่เคยยอมแพ้กับลูกบอลเลย' โฆเซลู กล่าว
กองหน้าวัย 35 ปียังเชื่อว่า กอนซาโล่ การ์เซีย จะทำได้หลายประตูให้ทีมชุดขาวในฤดูกาลหน้า 'เราเห็นมันในการกดดันแรกของเกม เมื่อเขาเกือบจะหลุดผ่านผู้รักษาประตู เขาเป็นผู้เล่นที่มีโปรไฟล์ที่ผมคิดว่า มาดริด จะใช้บ่อยและนำคะแนนมาให้ ผมคิดว่าเขาจะยิงได้หลายประตู'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา