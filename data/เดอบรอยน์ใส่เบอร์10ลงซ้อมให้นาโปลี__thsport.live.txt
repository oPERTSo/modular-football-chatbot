เควิน เดอ บรอยน์ จอมทัพคนใหม่ของ นาโปลี สวมชุดหมายเลข 10 ลงซ้อมให้ นาโปลี ทำเอาแฟนบอลรอลุ้นจะมีการรื้อเบอร์ตำนานของ ดีเอโก้ มาราโดน่า กลับมาใช้อีกครั้งหรือไม่
นาโปลี ที่คว้าแชมป์กัลโช่ เซเรีย อา ในฤดูกาลที่แล้ว เริ่มเข้าแคมป์เก็บตัวปรีซีซั่นสำหรับฤดูกาลหน้า และเมื่อวันอังคารที่ผ่านมา นักเตะกลุ่มที่สองได้เข้ารายงานตัวตรวจร่างกายและทดสอบสมรรถภาพ
นักเตะกลุ่มนี้นำโดย เควิน เดอ บรอยน์ ดาวเตะคนใหม่ที่ย้ายมาจาก แมนเชสเตอร์ ซิตี้ แบบไร้ค่าตัวหลังหมดสัญญา, สกอตต์ แม็คโทมิเนย์, โจวานี่ ดิ ลอเรนโซ่, โรเมลู ลูกากู, มัตเตโอ โปลิตาโน่, จาโคโม่ ราสปาโดรี่, เลโอนาร์โด้ สปินาซโซล่า ฯลฯ
ทั้งหมดเข้ารับการตรวจร่างกายตามมาตรฐาน และเข้าทดสอบสมรรถภาพร่างกายก่อนเริ่มลงซ้อมเต็มรูปแบบที่ศูนย์ฝึกซ้อมของสโมสรนาโปลี (SSC Napoli Training Center)
ในการลงซ้อมกับทีมครั้งแรก เดอ บรอยน์ ได้สวมชุดหมายเลข 10 ลงซ้อมซึ่งหมายเลขนี้รีไทร์ไปตั้งแต่ปี 2000 เพื่อให้เกียรติ ดีเอโก้ มาราโดน่า ตำนานสโมสรผู้ล่วงลับที่เคยพาทีมครองความยิ่งใหญ่คว้าสคูเด็ตโต้สองสมัย
ยังไม่เป็นที่แน่ชัดว่า เดอ บรอยน์ จะได้สวมเสื้อหมายเลข 10 ลงสนามอย่างเป็นทางการหรือไม่เพราะโดยส่วนใหญ่แล้วไม่มีการนำเบอร์เสื้อที่ยกเลิกไปกลับมาใช้อีกครั้ง
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา