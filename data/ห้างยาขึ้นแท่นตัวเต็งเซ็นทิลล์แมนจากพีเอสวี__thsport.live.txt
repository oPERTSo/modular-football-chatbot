แมลิค ทิลล์แมน มีโอกาสหวนคืนเวทีบุนเดสลีกาอีกครั้ง หลัง เลเวอร์คูเซ่น กำลังเจรจากับ พีเอสวี ไอนด์โฮเฟ่น เพื่อเซ็นสัญญากับแนวรุกวัย 23 ปี
โฟลเรียน แพลทเทนเบิร์ก ผู้สื่อข่าว สกาย เยอรมนี รายงานเมื่อวันจันทร์ที่ผ่านมาว่า เลเวอร์คูเซ่น ของ เอริก เทน ฮาก เป็นตัวเต็งที่มีโอกาสเซ็นสัญญากับ แมลิค ทิลล์แมน แนวรุกวัย 23 ปีของ พีเอสวี ไอนด์โฮเฟ่น ในช่วงซัมเมอร์นี้
ทิลล์แมน อดีตเด็กปั้นของ บาเยิร์น มิวนิค ย้ายมาค้าแข้งกับ พีเอสวี ไอนด์โฮเฟ่น ในช่วงซัมเมอร์ปี 2023 ด้วยสัญญายืมตัว ก่อนทีมดังเมืองกังหันลมจะใช้อ็อปชั่นเซ็นถาวรจนถึงปี 2028 โดยมีค่าฉีกสัญญาราว 40 ล้านยูโร
ตามรายงานระบุว่า เลเวอร์คูเซ่น กำลังเจรจากับ พีเอสวี ไอนด์โฮเฟ่น เพื่อเซ็นสัญญากับ ทิลล์แมน ที่กำลังเล่นกับทีมชาติสหรัฐอเมริกาลงทำศึก โกลด์ คัพ 2025
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา