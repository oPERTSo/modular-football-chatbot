อัล ฮิลาล เตรียมที่จะเสนอสัญญาก้อนโตให้ เตโอ แอร์กน็องเดซ แบ็กซ้าย เอซี มิลาน ซึ่งได้รับแจ้งว่าเขาสามารถหาสโมสรใหม่ได้ หลังจากที่ แม็กซ์ อัลเลกรี ถูกแต่งตั้งเข้ามาเป็นกุนซือคนใหม่
เตโอ จะเข้าสู่สัญญาปีสุดท้ายในฤดูกาล 2025-26 ซึ่งทำให้ มิลาน จำเป็นต้องขายเขาในซัมเมอร์นี้ โดยหากไม่มีการขยายสัญญาก็เสี่ยงที่จะเสียเขาไปแบบไร้ค่าตัวในซัมเมอร์หน้า
อย่างไรก็ตาม รายงานล่าสุดระบุว่าดาวเตะทีมชาติฝรั่งเศสได้รับแจ้งว่าสามารถหาสโมสรใหม่ได้ในซัมเมอร์นี้ โดย มิลาน ไม่น่าจะหาข้อตกลงเรื่องการขยายสัญญาฉบับใหม่
เป็นที่เข้าใจว่า เตโอ ซึ่งได้รับค่าเหนื่อย 4 ล้านยูโรต่อปีในสัญญาปัจจุบันกับ ปีศาจแดงดำ ต้องการเงินราว 7-8 ล้านยูโรหากจะมีการขยายสัญญาออกไป
ในขณะเดียวกับ อัล ฮิลาล ก็พร้อมที่จะเสนอค่าจ้างให้ เตโอ 18 ล้านยูโรต่อปี ซึ่งมากกว่าค่าเหนื่อยที่เขาได้รับในปัจจุบันเกือบ 5 เท่า นอกจากนี้ทีมในโปรลีก ซาอุดีอาระเบีย ยังเตรียมที่จะจ่ายเงินราว 20 ล้านยูโร เพื่อเป็นค่าตัวของดาวเตะ มิลาน ด้วย
อย่างไรก็ตาม รายงานเมื่อวันเสาร์ระบุว่าเวลานี้ จำนวนเงินดังกล่าวยังไม่เพียงพอที่จะโน้มน้าวต่อ เตโอ หรือ มิลาน ได้
มิลาน มีความกังวลใจเรื่องการเงิน เนื่องจากพวกเขารู้สึกว่าอาจได้รับค่าตัวที่สูงกว่านี้จากการขาย เตโอ ในขณะที่นักเตะก็ไม่มั่นใจเกี่ยวกับการไปเล่นที่ซาอุดีอาระเบีย และคาดว่าจะพิจารณาข้อเสนออื่นๆ ที่อาจเข้ามาในช่วงซัมเมอร์นี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา