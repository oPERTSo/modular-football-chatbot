ทีมชาติเยอรมัน ยู-19 จบเกมด้วยสกอร์รวมแตะเลข 2 หลักติดต่อกัน 2 นัดซ้อนภายใน 6 วัน ก่อนตกรอบรองชนะเลิศ ด้วยฝีเท้าแชมป์ยุโรป สเปน ในศึกชิงแชมป์แห่งชาติยุโรป รุ่นยู-19 ที่โรมาเนีย
เมื่อสัปดาห์ที่แล้ว เยอรมัน นำ อังกฤษ 5-1 ในรอบแบ่งกลุ่ม ก่อนจบเกมด้วยผลเสมอ 5-5
และเกมรอบรองชนะเลิศที่บูคาเรสต์ จบลงด้วยสกอร์ที่ระทึกยิ่งกว่า หลัง เยอรมัน พ่าย 5-6 ต่อ สเปน ช่วงต่อเวลาพิเศษ
ปาโบล การ์เซีย ของ เรอัล เบติส ทำ 4 ประตูให้สเปน รวมถึง 2 ลูกในช่วงทดเวลาบาดเจ็บ และประตูชัยในช่วง 2 นาทีสุดท้ายของการต่อเวลาพิเศษ
มักซ์ โมร์สเตดท์ ของ ฮอฟเฟ่นไฮม์ ทำแฮตทริกให้ เยอรมัน แต่ก็ไม่เพียงพอ
หลังจบครึ่งแรกด้วยสกอร์นำ 1-0 ของอินทรีเหล็ก คู่นี้จบเกมด้วยผลเสมอ 3-3 โดยมี 3 ประตูเกิดขึ้นในช่วงทดเวลาบาดเจ็บ
อันเดรส เกวนก้า ของสเปนทำเข้าประตูตัวเองในนาทีที่ 90+9 ทำให้เกมต้องยืดเยื้อ
อย่างไรก็ตาม ถึงช่วงต่อเวลาพิเศษ 30 นาที มีประตูเกิดขึ้นถึง 5 ประตู โดยผลัดกันนำ ผลัดกันตาม ก่อน สเปน เฉือนสุดระทึก 6-5
กระทิงดุ แชมป์เก่า จะพบกับผู้ชนะระหว่าง โรมาเนีย กับ ฮอลแลนด์ ในนัดชิงชนะเลิศ วันพฤหัสบดีนี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา