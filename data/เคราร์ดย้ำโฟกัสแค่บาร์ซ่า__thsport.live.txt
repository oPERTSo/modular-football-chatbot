เคราร์ด มาร์ติน ยืนยันว่าเขาโฟกัสแค่ บาร์เซโลน่า เท่านั้น ท่ามกลางข่าวความสนใจจากสองสโมสรพรีเมียร์ลีก
เคราร์ด มาร์ติน แบ็กซ้ายวัย 23 ปีเปิดใจเรื่องอนาคตค้าแข้งของตนเองว่าเขายังคงโฟกัสกับ บาร์เซโลน่า แม้จะมีรายงานว่าสโมสรยินดีปล่อยยนักเตะออกจากสังกัดแลกค่าตอบแทนมูลค่า 12 ล้านยูโร ตามรายงานจาก 'เดียรีโอ สปอร์ต' เมื่อวันศุกร์ที่ผ่านมา
เคราร์ด ถอนตัวออกจากทีมชาติสเปนชุดยู-21 ปี หลังการลงเล่นเพียง 45 นาทีในเกมเปิดสนามที่เชือดเจ้าภาพ สโลวาเกีย 3-2 เพื่อเดินทางกลับนครบาร์เซโลน่าเข้ารับการผ่าตัดกระดูกฝ่ามือขวาหลุด โดยมีรายงานก่อนหน้านี้ระบุว่าทั้ง วูล์ฟแฮมป์ตัน และ บอร์นมัธ ต่างสนใจแบ็กซ้ายวัย 23 ปี
'นี่คือสิ่งที่เกิดขึ้น ท้ายที่สุดแล้วผมไม่ได้สนใจอะไร ผมโฟกัสไปที่ บาร์ซ่า และความจริงคือผมมีความสุขกับฤดูกาลนี้' เคราร์ด กล่าว
'ผมคิดว่าสตาฟฟ์โค้ชก็มีความสุขกับผมเช่นกัน กับความก้าวหน้าของผมและสิ่งที่ผมยังต้องพัฒนาต่อไป ความจริงคือผมไม่ได้คิดถึงอะไรอื่นนอกจาก บาร์ซ่า ผมยังใจเย็น'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา