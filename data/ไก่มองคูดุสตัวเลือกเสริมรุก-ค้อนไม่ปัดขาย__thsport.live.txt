สเปอร์ส สนใจคว้าตัว โมฮาเหม็ด คูดุส กองหน้าเวสต์แฮมในซัมเมอร์นี้
สกาย สปอร์ตส์ รายงานว่า "ไก่เดือยทอง" กำลังมองหากองหน้าที่สามารถเล่นได้ทุกตำแหน่งในแนวรุก ซึ่ง คูดุส มีคุณสมบัติเช่นนั้น และเป็นหนึ่งในผู้เล่นที่ สเปอร์ส กำลังพิจารณาถึงข้อเสนอที่เป็นไปได้
นอกจากนั้น แชมป์ยูโรปา ลีก ทีมล่าสุดยังสนใจ ไบรอัน เอ็มเบอโม่ ของ เบรนท์ฟอร์ด, อ็องตวน เซเมนโย่ ของ บอร์นมัธ และ เอเบเรชี่ เอเซ่ สตาร์ของ คริสตัล พาเลซ
จากสถานการณ์ปัจจุบัน เอ็มเบอโม่ ต้องการย้ายไป แมนฯ ยูไนเต็ด และ เซเมนโย่ ถูกประเมินค่าตัวเอาไว้สูงลิบ
คูดุส ยังอยู่ในรายชื่อเป้าหมายของ นิวคาสเซิล ในกรณีที่ไม่อาจคว้าตัว แอนโธนี่ เอลังก้า จาก น็อตติ้งแฮม ฟอเรสต์ ได้
สเปอร์ส ไม่เคยเซ็นสัญญากับผู้เล่นจาก เวสต์แฮม คู่แข่งในลอนดอน นับตั้งแต่ สกอตต์ พาร์เกอร์ ในปี 2011
แต่ เวสต์แฮม มีความกระตือรือร้นที่จะขาย คูดูส เพื่อช่วยให้ เกรแฮม พ็อตเตอร์ ปรับโครงสร้างทีมในช่วงซัมเมอร์นี้ จึงมีความเป็นไปได้ที่อาจเปลี่ยนแปลงไป
คูดุส ทราบถึงสถานการณ์นี้และเปิดใจที่จะย้ายทีม
เชลซี ได้รับโอกาสให้เซ็นสัญญากับ คูดุส ซึ่งพวกเขาเคยสนใจตั้งแต่สมัยเล่นให้ อาแจ็กซ์ แต่ตอนนี้สิงห์บลูส์เพิ่งจะปิดดีลกับกองหน้าอย่าง ชูเอา เปโดร และ เจมี่ กิทเทนส์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา