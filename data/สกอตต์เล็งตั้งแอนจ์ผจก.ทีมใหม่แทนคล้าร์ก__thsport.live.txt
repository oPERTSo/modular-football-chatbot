ทีมชาติสกอตแลนด์ ใส่ชื่อ แอนจ์ พอสเตโคกลู ที่เพิ่งว่างงานเป็นหนึ่งทางเลือกเพื่อพิจารณาแต่งตั้งเป็นผจก.ทีมคนใหม่แทน สตีฟ คล้าร์ก ในอนาคต
รายงานจาก ‘ทอล์ก สปอร์ต’ ว่า พอสเตโคกลู ถูก สเปอร์ส ปลดเนื่องจากผลงานในพรีเมียร์ลีก อังกฤษ ขี้เหร่ ทั้งที่มีช่วยทีมได้แชมป์ ยูโรปา ลีก 2025 ปลดล็อคแชมป์เมเจอร์ที่รอคอยกว่า 17 ปี
อย่างไรก็ตามกุนซือออสซี่จะเนื้อหอมทั่วสหราชอาณาจักร เพราะผลงานที่สร้างไว้กับ ‘ไก่เดือยทอง’ และ เซลติก เอฟซี มีหลายข้อเสนอทาบทามหา
หนึ่งในนั้นคือความเป็นไปได้ในการคุม สกอตแลนด์ แทน สตีฟ คล้าร์ก ซึ่งจะหมดสัญญากลางปี 2026 แล้วยังไร้ความชัดเจนจะได้ต่อเพิ่มหรือไม่
จุดตัดสินคือผลงานในเวิลด์ คัพ 2026 รอบคัดเลือก โซนยุโรป กลุ่มซี ที่ร่วมกับ เดนมาร์ก, เบลารุส และ กรีซ ซึ่งจะเปิดฉากตั้งแต่ ก.ย. ทางกุนซือประสบการณ์ฝ่าฟันสำเร็จหรือไม่
กรณีล้มเหลวโอกาสที่ แอนจ์ จะถูกแต่งตั้งแทนมีสูงเพราะคุ้นเคยกับลูกหนังสกอตติชมาแล้ว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา