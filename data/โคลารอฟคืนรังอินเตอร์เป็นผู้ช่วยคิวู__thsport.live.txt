อเล็กซานดาร์ โคลารอฟ อดีตแบ็กตีนหนัก เตรียมกลับรัง อินเตอร์ มิลาน รับตำแหน่งผู้ช่วยของ คริสเตียน คิวู
คิวู ที่รับตำแหน่งกุนซือคนใหม่ของ อินเตอร์ มิลาน แทนที่ ซิโมเน่ อินซากี้ ต้องเบนเป้าหา โคลารอฟ หลังจาก วอลเตอร์ ซามูเอล ปฏิเสธข้อเสนอกลับมารับบทบาทผู้ช่วยโค้ช
ขณะที่ โคลารอฟ เคยเป็นเพื่อนร่วมทีม คิวู ที่ โรม่า และเคยเล่นให้ อินเตอร์ ระหว่างปี 2020-2022
อดีตกองหลังทีมชาติเซอร์เบียมีใบอนุญาตด้านการบริหารกีฬาจากสถาบันโคแวร์ชาโน่ (Coverciano) ในปี 2023 และเคยดำรงตำแหน่งผู้อำนวยการกีฬาให้กับ ปิซ่า ช่วงสั้นๆ รวมถึงเคยทำหน้าที่หัวหน้าโค้ชทีมชาติเซอร์เบีย ชุดยู-21 ในปลายปี 2024
การแต่งตั้ง คิวู และทีมงานใหม่รวมถึง โคลารอฟ เป็นการส่งสัญญาณว่า อินเตอร์ อาจกำลังเข้าสู่ยุค "บ้านเก่ารีเทิร์น" ซึ่งอดีตนักเตะของทีมหลายคนกลับมารับบทบาทบริหารหรือโค้ช เพื่อสร้างทีมด้วยดีเอ็นเอของสโมสร
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา