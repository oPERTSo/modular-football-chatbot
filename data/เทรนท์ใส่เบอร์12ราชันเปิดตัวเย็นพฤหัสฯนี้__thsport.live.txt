เทรนท์ อเล็กซานเดอร์-อาร์โนลด์ จะสวมเสื้อหมายเลข 12 กับเรอัล มาดริด ต้นสังกัดใหม่
ยักษ์ใหญ่แดนกระทิงดุ ประกาศหมายเลขเสื้อผู้เล่นสำหรับศึกชิงแชมป์โลกออกมาเรียบร้อยแล้ว โดยแข้งทีมชาติอังกฤษได้รับหมายเลขเดียวกับ มาร์เซโล่ แบ็กซ้ายชาวบราซิเลียนเคยสวมใส่ตลอดหลายปีก่อนหน้านี้
นับตั้งแต่ขึ้นชุดใหญ่ของลิเวอร์พูล เทรนท์ อเล็กซานเดอร์-อาร์โนลด์ สวมเสื้อหมายเลข 66 มาโดยตลอด และตอนนี้ แข้งพันธุ์สเกาซ์จะใช้หมายเลข 6+6 แทน
นอกจากนั้น  เรอัล มาดริด ยังประกาศว่า การเปิดตัว เทรนท์ อเล็กซานเดอร์-อาร์โนลด์ ผู้เล่นใหม่จะมีขึ้นในวันพรุ่งนี้ (พฤหัสบดี) เวลา 17.30 น. (ตามเวลาในประเทศไทย) ที่ เรอัล มาดริด ซิตี้
ฟลอเรนติโน่ เปเรซ ประธานสโมสรเรอัล มาดริดจะต้อนรับ เทรนท์ อเล็กซานเดอร์-อาร์โนลด์ ในพิธีเซ็นสัญญาอย่างเป็นทางการ ซึ่งจะเป็นผู้เล่นของสโมสรตลอด 6 ฤดูกาลข้างหน้า
หลังเปิดตัว เทรนท์ อเล็กซานเดอร์-อาร์โนลด์ จะพูดคุยกับสื่อมวลชนในห้องแถลงข่าวที่ เรอัล มาดริด ซิตี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา