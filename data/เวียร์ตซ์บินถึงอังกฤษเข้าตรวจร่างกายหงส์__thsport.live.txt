โฟลเรียน เวียร์ตซ์ เดินทางมาถึงสนามบินเมืองแมนเชสเตอร์แล้ว ก่อนที่จะดำเนินการย้ายมายัง ลิเวอร์พูล ด้วยค่าตัวสถิติอังกฤษ 116 ล้านปอนด์
เพลย์เมกเกอร์ชาวเยอรมันเดินทางมาถึงเมื่อเวลา 16.42 น. (ตามเวลาท้องถิ่น) ของวันพฤหัสบดี และเตรียมกลายเป็นนักเตะคนสำคัญรายที่สองของ ลิเวอร์พูล ในช่วงซัมเมอร์นี้ หลังจากพวกเขาได้ตัว เจเรมี่ ฟริมปง มาจาก เลเวอร์คูเซ่น แล้วด้วย
เวียร์ตซ์ เดินทางมาถึงเมืองแมนเชสเตอร์ก่อนที่เข้าจะเข้ารับการตรวจร่างกายกับ หงส์แดง ซึ่งรายงานระบุว่าจะมีขึ้นในเย็นวันพฤหัสบดี (ตามเวลาท้องถิ่น)
เขาบินมาจากสนามบินโคโลญจน์ โดยมาถึงในรถตู้ขณะที่การย้ายทีมใกล้จะเสร็จสิ้นแล้ว
ลิเวอร์พูล ใกล้ที่จะยืนยันการซื้อขายได้สำเร็จหลังจากเอาชนะ บาเยิร์น มิวนิค และ แมนฯ ซิตี้ ในการแย่งชิงตัวซูเปอร์สตาร์รายนี้
เวียร์ตซ์ เตรียมที่จะกลายเป็นนักเตะค่าตัวมหาศาล 116 ล้านปอนด์ โดยรับประกันค่าตัวเบื้องต้น 100 ล้านปอนด์
ค่าตัวรวมนี้จะทำให้ดาวเตะรายนี้กลายเป็นนักเตะค่าตัวแพงที่สุดในประวัติศาสตร์เกาะอังกฤษ เหนือกว่า มอยเสส ไกเซโด้ ของ เชลซี ที่ ลิเวอร์พูล เคยจับตามอง
ตามรายงานจาก สกาย สปอร์ต เยอรมัน ระบุว่าการตรวจร่างกายจะมีขึ้นในช่วงบ่ายวันพฤหัสบดี และจะมีการยืนยันรายละเอียดเพิ่มเติมในวันศุกร์
รายงานเมื่อวันพุธระบุว่าพ่อแม่ของ เวียร์ตซ์ คือ ฮันส์ และ คาเรน ได้รับเงินก้อนโตหลังจากที่มีส่วนช่วยในการเจรจาสัญญา 5 ปีของเขา
มีรายงานว่าพ่อแม่ของ เวียร์ตซ์ จะได้รับค่าคอมมิชชั่นก้อนโตจำนวน 8.6 ล้านปอนด์ (10 ล้านยูโร) หลังจากเขามาควบคุมในการเจรจาแทนที่จะเจรจาผ่านเอเจนซี่
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา