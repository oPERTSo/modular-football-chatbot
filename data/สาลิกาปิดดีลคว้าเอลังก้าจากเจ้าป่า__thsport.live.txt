นิวคาสเซิ่ล ปิดดีลคว้าตัว แอนโธนี่ เอลังก้า แนวรุกตัวเก่งจาก น็อตติ้งแฮม ฟอเรสต์ ด้วยค่าตัวสูงถึง 55 ล้านปอนด์
เอลังก้า ซึ่งมีอายุเพียง 22 ปี เคยเป็นที่จับตามองตั้งแต่สมัยค้าแข้งกับ แมนเชสเตอร์ ยูไนเต็ด ก่อนจะย้ายมาร่วมทีม ฟอเรสต์ ในช่วงที่ผ่านมา และทำผลงานโดดเด่นจนกลายเป็นตัวหลักของทีม
ฟาบริซิโอ โรมาโน่ นักข่าวสายตลาดรายงานล่าสุดว่า นิวคาสเซิ่ล สามารถบรรลุข้อตกลงร่วมกับ ฟอเรสต์ ได้แล้วในการย้ายทีมของ เอลังก้า ที่ค่าตัว 55 ล้านปอนด์
นอกจากข้อตกลงเรื่องค่าตัวแล้ว เอลังก้า และทีมงานยังบรรลุข้อตกลงเรื่องสัญญาระยะยาวกับ นิวคาสเซิ่ล เป็นที่เรียบร้อย ทำให้เหลือเพียงขั้นตอนการตรวจร่างกายและเซ็นสัญญาอย่างเป็นทางการ
ทั้งนี้ นิวคาสเซิ่ล เตรียมลุยศึกยูฟ่า แชมเปี้ยนส์ ลีก อีกครั้งในฤดูกาลหน้า หลังจบอันดับ 5 ของตาราง
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา