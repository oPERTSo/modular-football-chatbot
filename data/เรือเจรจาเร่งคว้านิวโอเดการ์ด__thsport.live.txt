แมนฯ ซิตี้ กำลังเจรจากับ โรเซนบอร์ก เพื่อขอซื้อ สแวร์เร่ นีปาน กองกลางดาวรุ่งวัย 18 ปี
นีปานเดินทางไปเยี่ยมสโมสรชั้นนำในยุโรปในช่วงตลาดนักเตะเดือนมกราคม ท่ามกลางความสนใจจากอาร์เซน่อล, แอสตัน วิลล่า และแมนฯ ซิตี้
กระนั้น แข้งวัย 18 ปี ตัดสินใจเลื่อนการย้ายทีมออกไปเป็นช่วงซัมเมอร์
วิลล่าได้เจรจากับกองกลางตัวรุกรายนี้ไปในช่วงปลายฤดูกาล อย่างไรก็ตาม ตอนนี้แมนฯ ซิตี้กำลังใกล้ที่จะเซ็นสัญญากับนีปานแล้ว
กองกลางรายนี้ซึ่งได้รับฉายาว่า "มาร์ติน โอเดการ์ด คนใหม่" อาจเป็นการขายสถิติใหม่สำหรับลีกนอร์เวย์
นีปาน แข้งทีมชาตินอร์เวย์ชุดอายุต่ำกว่า 21 ปี ถือเป็นผู้เล่นดาวรุ่งรายต่อไปของประเทศ โดยลงเล่นให้กับทีมชุดใหญ่ไปแล้ว 62 นัด ยิงได้ 14 ประตู และจ่ายบอลให้เพื่อนยิงได้อีก 11 ครั้งให้กับโรเซนเบอร์ก
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา