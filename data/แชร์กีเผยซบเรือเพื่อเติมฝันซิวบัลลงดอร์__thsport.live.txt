รายาน แชร์กี แนวรุกคนใหม่ของ แมนเชสเตอร์ ซิตี้ เปิดใจเลือกย้ายร่วมทีมเพราะเชื่อว่าจะเป็นเวทีที่ทำให้เขาไปถึงความฝันในการคว้ารางวัลบัลลง ดอร์
แข้งวัย 21 ปี ย้ายจาก โอลิมปิก ลียง มาร่วมทีมเรือใบสีฟ้าด้วยค่าตัว 36.5 ล้านยูโร และได้ลงฝึกซ้อมกับเพื่อนร่วมทีมใหม่ทันทีที่แคมป์เก็บตัวในไมอามี่, สหรัฐฯ ก่อนมีลุ้นประเดิมสนามในศึกสโมสรโลก
ย้อนกลับไปเมื่ออายุเพียง 15 ปี แชร์กี เคยให้สัมภาษณ์ว่าเขาฝันอยากคว้าแชมป์ยูฟ่า แชมเปียนส์ลีก และเป็นนักเตะที่ดีที่สุดในโลก
"เมื่อคุณเห็น โรดรี คว้าบัลลงดอร์ มันชัดเจนเลยว่า ที่แมนฯ ซิตี้ ทุกอย่างเป็นไปได้ ผมมาอยู่ที่นี่ก็เพื่อสิ่งนี้" แชร์กี กล่าว
แม้ก่อนหน้านี้ เป๊ป กวาร์ดิโอลา จะเคยถูกวิจารณ์ว่าเป็นโค้ชที่ทำให้ผู้เล่นสายสร้างสรรค์เล่นไม่เป็นธรรมชาติ แต่ แชร์กี ยืนยันไม่ได้กังวลเรื่องนั้นเลย
"เป๊ปบอกผมว่า 'เมื่อคุณได้บอล คุณมีอิสระเต็มที่' นั่นคือสิ่งดีที่สุด เพราะความสามารถแรกของผมคือการเล่นอย่างมีอิสระ"
"เขายังบอกผมด้วยว่า เขารักนักเตะเบอร์ 10 แต่ตอนนี้ผมสามารถเล่นได้ทุกตำแหน่งในสนาม ซึ่งมันไม่ใช่เรื่องยากเลย เพราะผมแค่อยากลงเล่น" แข้งใหม่เรือใบกล่าว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา