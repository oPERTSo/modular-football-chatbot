สโมสร ท็อตแน่ม ฮอตสเปอร์ เปิดทางให้กองหน้า ริชาร์ลิซอน ย้ายออกไปเล่นที่ กาลาตาซาราย แห่งซูเปอร์ลีก ตุรเคีย เพื่อนักเตะรับโอกาสแข่งสม่ำเสมอ ส่วนทีมมีโอกาสถอนทุนใช้เสริมตำแหน่งอื่น
รายงานจาก ‘ซัน สปอร์ต’ ว่าแข้งวัย 28 ปีอยู่นอกแผนงานของเฮดโค้ชใหม่ โธมัส แฟร้งค์ โดยถูกมองเป็นทางเลือกรองๆจาก โดมินิค โซลันกี้ ตำแหน่งเบอร์#9
ดังนั้นการย้ายออกซัมเมอร์นี้สมเหตุสมผล ยิ่งปลายทางคือ แรมส์ พาร์ค เนื่องจาก กาลาฯ หมดสัญญายืมตัว วิคเตอร์ โอซิเมน ต้องส่งคืน นาโปลี หรือ อัลบาโร่ โมราต้า กำลังได้รับความสนใจจาก เอซี มิลาน กระชากกลับไปเล่นใต้บังเหียนกุนซือ มัสซิมิเลียโน่ อัลเลกรี
นั่นทำให้คู่แข่งเกรดชั้นนำเหลือแค่ เมาโร อีการ์ดี้ อดีตหอก อินเตอร์ มิลาน เท่านั้น
Richarlison ready to leave Tottenham and reset career abroad as Thomas Frank gives green light to transfer exithttps://t.co/UmSOLn57Vh
ริชาร์ลีซอน ย้ายมา สเปอร์ส เมื่อปี 2022 ทว่าเผชิญปัญหาบาดเจ็บบ่อยได้เล่นตลอดสามปีแค่ 90 เกมทำไป 20 ประตู, 10 แอสซิสต์
สัญญาปัจจุบันถึงมิ.ย.ราคาประเมิน 17 ล้านปอนด์ (ราว 20 ล้านยูโร) เชื่อว่าการไปเล่นให้ กาลาฯ จะเพิ่มโอกาสติดธงทีมชาติบราซิลเพื่อเตะ เวิลด์ คัพ 2026 รอบสุดท้ายมากกว่าอยู่ลอนดอนต่อ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา