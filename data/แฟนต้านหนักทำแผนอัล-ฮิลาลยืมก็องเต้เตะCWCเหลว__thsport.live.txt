สโมสร อัล-ฮิลาล ไม่ประสบความสำเร็จกับแผนการยืมตัวกองกลาง เอ็นโกโล่ ก็องเต้ จาก อัล-อิตติฮัด คู่แข่งร่วม ซาอุดี โปร ลีก ระยะสั้น เนื่องจากถูกกระแสแฟนบอลกดดันอย่างรุนแรง
รายงาจาก ‘ทอล์ก สปอร์ต’ ว่าผู้เล่นวัย 34 ปีคือนักเตะซึ่งเฮดโค้ช ซิโมเน่ อินซากี้ อยากดึงไปช่วยเตะ คลับ เวิลด์ คัพ 2025 ที่จะเปิดฉากสุดสัปดาห์นี้
ทว่าแฟนบอล อัล-อิตติฮัด ยอมไม่ได้ที่ต้องปล่อยสมบัติตัวเองถูกเช่าไปอยู่กับอริตัวฉกาจ นำสู่การกดดันสโมสรทุกทาง ทำให้ความพยายามเจรจาพังครืน ไม่ทันเส้นตายตลาดซื้อ-ขายรอบพิเศษ 10 มิ.ย.ที่ผ่านมา
ก็องเต้ ไปเล่นให้ อัล-อิตติฮัด เมื่อซัมเมอร์ 2023 ลงสนามไปแล้วกว่า 81 เกม ได้แชมป์ ซาอุดี โปร ลีก ซีซั่นก่อน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา