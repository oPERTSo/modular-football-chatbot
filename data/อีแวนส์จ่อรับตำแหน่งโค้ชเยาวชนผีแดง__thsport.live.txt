จอนนี่ อีแวนส์ ใกล้บรรลุข้อตกลงกับ แมนเชสเตอร์ ยูไนเต็ด เพื่อรับบทบาทในทีมงานสตาฟฟ์โค้ชของเยาวชนสโมสร
อดีตกองหลังทีมชาติไอร์แลนด์เหนือ เป็นหนึ่งในผู้เล่นที่เพิ่งแยกทางกับ แมนฯ ยูไนเต็ด ในซัมเมอร์นี้ หลังสัญญาสิ้นสุดลง และเจ้าตัวก็ประกาศแขวนสตั๊ดเป็นที่เรียบร้อย
ทัพปีศาจแดงต้องการให้ อีแวนส์ อยู่กับสโมสรต่อไป โดยมีข้อตกลงเบื้องต้นให้เขารับหน้าที่ดูแลนักเตะเยาวชนที่ถูกปล่อยยืมตัว โดยการเจรจาตอนนี้อยู่ในขั้นตอนสุดท้ายแล้ว
ดิ แอธเลติก สื่อดังรายงาน แมนฯ ยูไนเต็ด พิจารณาว่าประสบการณ์ของอดีตแข้งวัย 37 ปี ถือว่ามีค่ายิ่งต่อทีม โดยเฉพาะในฐานะอดีตเด็กปั้นของสโมสรที่เคยกวาดแชมป์ร่วมกับทีมในยุคทอง ไม่ว่าจะเป็น พรีเมียร์ลีก 3 สมัย, ลีกคัพ 2 สมัย, ยูฟ่า แชมเปี้ยนส์ลีก และ ฟีฟ่า คลับ เวิลด์ คัพ
โดยบทบาทใหม่นี้จะเน้นไปที่การใช้ประสบการณ์ อีแวนส์ ในด้านการพัฒนาเยาวชน ซึ่งเจ้าตัวมีความรู้และความเข้าใจลึกซึ้งจากการเป็นผลผลิตของอะคาเดมี และมีประสบการณ์โชกโชนทั้งในและนอกสโมสร
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา