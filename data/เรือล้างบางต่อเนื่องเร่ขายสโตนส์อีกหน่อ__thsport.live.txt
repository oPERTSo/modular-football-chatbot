สโมสร แมนฯ ซิตี้ พร้อมรื้อขุมกำลังเก่าสภาพร่างกายขาลงให้หมด เหยื่อรายล่าสุดคงเป็นปราการหลัง จอห์น สโตนส์ ซึ่งเผชิญปัญหาเจ็บต่อเนื่องยากลงหวดอย่างสม่ำเสมอ จนฟอร์มรูดตาม
รายงานจาก ‘ดิ แอธเลติก เอฟซี’ ว่า สโตนส์ คือ 1 จาก 6 แข้งที่ ซิตี้ จ้องตัดพ้นแผนงานของผจก.ทีม โจเซป กวาร์ดิโอล่า เพื่อลดขนาดทีมจะแบบขายขาดหรืเช่า-ยืมก็ได้
ผู้เล่นวัย 31 ปีอยู่ในโผร่วมกับ อิลคาย กุนโดอาน, นิโค่ โอเรียลลี่, มาเตโอ โควาซิช, เคลาดิโอ เอเชเวร์รี่ และ ออสการ์ บ็อบบ์
กรณีแยกทาง สโตนส์ จะเป็นการปิดฉากความร่วมมือกว่า 9 ปีที่เอติฮัด สเตเดี้ยม นับตั้งแต่ย้ายจาก เอฟเวอร์ตัน เมื่อปี 2016
ผลงานของดีกรีทีมชาติอังกฤษลงสนามกว่า 277 เกมรวมทุกรายการใต้เครื่องแบบ ‘เรือใบสีฟ้า’ ทำได้ 19 ประตู
แต่ทีมต้องล้างบางแข้งเก่าแข้งแก่เพราะเดี้ยงเนืองๆทั้งที่เท้า, กล้ามเนื้อหลังเข่า จนถูกใช้งานแค่ 11 เกมพรีเมียร์ลีก อังกฤษ ซีซั่นก่อน
ทายาทตามตำแหน่งของ สโตนส์ คือ อับดูโกดีร์ คูซานอฟ ซึ่งดูดจาก ล็องส์ เมื่อตลาดหน้าหนาว ไหนยังมีดาวรุ่งบราซิเลี่ยน วิเตอร์ ไรส์ อีกคน
ปลายทางของกองหลังไซส์ 6 ฟุต- 2 นิ้วยังไม่แน่ชัด แต่คงเป็นทีมในอังกฤษด้วยกัน ส่วน กุนโดอาน ถูกโยงกับ กาลาตาซาราย แห่งซูเปอร์ลีก ตุรเคีย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา