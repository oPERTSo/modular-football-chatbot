แฮร์รี่ เคน กองหน้าทีมชาติอังกฤษ ยอมรับทีมทำผลงานไม่ดีในเกมอุ่นเครื่องที่พลิกพ่าย เซเนกัล 1-3
เคน ยิงประตูที่ 73 ในนามทีมชาติให้อังกฤษนำก่อน ทว่ากลับโดน เซเนกัล รัวแซงชนะไป 3-1 ในเกมอุ่นเครื่องที่น็อตติ้งแฮม ประเทศอังกฤษ เมื่อวันอังคารที่ผ่านมา
"เราทำได้ไม่ดีพอ เรามีโอกาส แต่หลายสิ่งไม่ลงตัวในตอนที่มีบอลและไม่มีบอล เราไม่สามารถหาจังหวะการเล่นที่ใช่ได้ เราขาดความดุดันที่เคยมี" เคน กล่าว
ดาวยิงจาก บาเยิร์น มิวนิค ยังเชื่อว่าหากประตูของ จุ๊ด เบลลิงแฮม ไม่ถูกวีเออาร์ริบคืนเพราะ ลีวาย โคลวิลล์ แฮนด์บอล อังกฤษก็คงไม่ลงเอยด้วยความปราชัย
"หากคุณรู้กฏว่าไม่ใช่แฮนด์บอล ประตูนั้นจะทำให้เรากลับสู่เกมได้ และอาจนำไปสู่ชัยชนะได้ด้วย มันเป็นจังหวะสำคัญในเกม เป็นสิ่งที่เราจะต้องถกกันต่อไป"
อังกฤษ จะลงสนามนัดต่อไปในเบรกทีมชาติรอบหน้าที่ต้องทำศึกฟุตบอลโลก 2026 รอบคัดเลือก พบ อันดอร์ร่า และ เซอร์เบีย ในวันที่ 6 และ 9 กันยายน ตามลำดับ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา