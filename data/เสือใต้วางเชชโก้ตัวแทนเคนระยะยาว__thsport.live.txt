บิลด์ สื่อดังของ เยอรมัน รายงานว่า บาเยิร์น มิวนิค ยังไม่ล้มแผนในการคว้าตัว เบนยามิน เชชโก้ กองหน้า ไลป์ซิก เป็นตัวแทนระยะยาวของ แฮร์รี่ เคน
กองหน้าวัย 22 ปีเป็นเป้าสนใจของ "เสือใต้" ตั้งแต่เมื่อซัมเมอร์ที่แล้ว ขณะที่ อาร์เซน่อล มีข่าวว่าเดินหน้าอย่างหนักในช่วงที่ผ่านมาเพื่อคว้าตัวร่วมทีม แต่ยังไม่สามารถตกลงค่าตัวกันได้
รายงานเผยว่าทาง ไลป์ซิก วางค่าตัวของ เชชโก้ เอาไว้สูงถึง 100 ล้านยูโร โดยนอกจาก "ปืนใหญ่" แล้ว ก่อนหน้านี้ก็มี อัล ฮิลาล สโมสรดังของ ซาอุดิอาระเบีย ก็สนใจเช่นกัน
ด้าน บิลด์ ระบุว่า บาเยิร์น มิวนิค ได้เปรียบ อาร์เซน่อล ในการแย่งตัว เชชโก้ โดยพวกเขาวางแข้งทีมชาติสโลวีเนีย เป็นตัวแทนระยะยาวของ เคน ที่ปัจจุบันอายุ 32 ปีในเดือนหน้า
ในการเจาะลึกข้อมูลของ เชชโก้ ทาง ทอม คอลโลมอสเซ่ ของ เมล สปอร์ต ที่ตามดูหัวหอกรายนี้มาอย่างยาวนานบอกว่า "เชชโก้ มีศักยภาพที่จะกลายเป็นหนึ่งในกองหน้าดีที่สุดและครบเครื่องที่สุดในเกมฟุตบอล"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา