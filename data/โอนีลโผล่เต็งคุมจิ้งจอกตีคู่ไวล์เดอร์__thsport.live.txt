แกรี่ โอนีล อดีตนายใหญ่ วูล์ฟส์ เป็นตัวเต็งที่จะได้เป็นกุนซือคนใหม่ของ เลสเตอร์ ซิตี้
สกาย สปอร์ตส์ รายงานว่า แกรี่ โอนีล อดีตผู้จัดการทีมหมาป่า กลายเป็นตัวเต็งที่จะเข้ามารับตำแหน่งเฮดโค้ชคนใหม่ของ เลสเตอร์ ซิตี้ ซึ่งมีบรรดากุนซือหลายรายกำลังถูกพิจารณาคัดเลือก เพื่อมาสืบทอดตำแหน่งต่อจาก รุด ฟาน นิสเตลรอย เฮดโค้ชชาวดัตช์
สื่อเจ้าดังกล่าวเข้าใจว่า ตอนนี้ โอนีล และ คริส ไวล์เดอร์ อดีตกุนซือ เชฟฟิลด์ ยูไนเต็ด เป็น 2 ชื่อที่ เลสเตอร์ ซิตี้ กำลังพิจารณาอย่างหนัก
ขณะที่ ฌอน ไดช์ อดีตผู้จัดการทีม เอฟเวอร์ตัน ตัดสินใจไม่เสนอตัวเองชื่อเข้าชิงตำแหน่งนี้
นอกจากนั้น ผู้บริหารของ "จิ้งจอกสีน้ำเงิน" ตัดสินใจตัดชื่อของ แดนนี่ โรห์ล เนื่องจากความซับซ้อนที่เกี่ยวข้องกับปัญหาทางการเงินและกฎหมายกับ เชฟฟิลด์ เว้นสเดย์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา