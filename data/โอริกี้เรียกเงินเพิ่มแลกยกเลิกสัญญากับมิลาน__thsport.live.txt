ดิว็อค โอริกี กองหน้า เอซี มิลาน เรียกร้องเงินชดเชย 2 ล้านยูโร หากสโมสรต้องการยกเลิกสัญญาก่อนกำหนด
โอริกี้ ย้ายจาก ลิเวอร์พูล มาร่วมทีม เอซี มิลาน แบบไร้ค่าตัวในปี 2022 แต่ได้ลงสนามเพียง 36 นัดในทุกรายการ ก่อนถูกปล่อยยืมไป น็อตติ้งแฮม ฟอเรสต์ ในฤดูกาล 2023/24
ฤดูกาลที่แล้ว ดาวยิงวัย 30 ปีที่รับค่าเหนื่อยถึงปีละ 4 ล้านยูโร ถูกลงทะเบียนไว้กับทีมเยาวชนของ มิลาน และไม่ได้ลงเล่นแม้แต่นัดเดียว
แม้มิลานต้องการปล่อย โอริกี้ ออกจากทีมเพื่อเคลียร์เพดานค่าเหนื่อยและเสริมทัพใหม่ แต่ดาวยิงชาวเบลเยียมจะยอมตกลงยกเลิกสัญญาที่เหลืออีก 1 ปี ก็ต่อเมื่อได้รับเงินชดเชยราวครึ่งหนึ่งของค่าจ้างทั้งหมด หรือราว 2 ล้านยูโร
ทั้งนี้ มิลาน ปล่อยผู้เล่นที่ไม่อยู่ในแผน และผู้เล่นที่ยืมตัวมา ออกไปหลายคนไม่ว่าจะเป็น ลูก้า โยวิช, แทมมี่ อับราฮัม, ชูเอา เฟลิกซ์, ริคคาร์โด ซ็อตติล และ ไคล์ วอล์คเกอร์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา