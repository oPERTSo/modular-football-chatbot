โธมัส มุลเลอร์ จะเป็นการเซ็นสัญญาที่สมบูรณ์แบบตามความคิดของเฮดโค้ช ลอส แอนเจลีส เอฟซี
สตีฟ เชรุนโดโล่ เฮดโค้ช ลอส แอนเจลีส เอฟซี เชื่อว่า โธมัส มุลเลอร์ เหมาะกับทีมของเขาอย่างสมบูรณ์แบบหากกองหน้าวัย 35 ปีตกลงเซ็นสัญญากับสโมสร หลังสิ้นสุดสัญญากับ บาเยิร์น มิวนิค ตามรายงานจากบิลด์เมื่อวันพฤหัสฯที่ผ่านมา
มุลเลอร์ เตรียมอำลาทีมเสือใต้หลังเสร็จสิ้นภารกิจในศึก คลับ เวิลด์ คัพ โดยตกเป็นข่าวเชื่อมโยงกับหลายโมสรและมีชื่อ แอลเอ เอฟซี เป็นหนึ่งในนั้น ซึ่ง เชรุนโดโล่ คาดหวังว่ากองหน้าวัย 35 ปีจะเลือกทีมของเขาในท้ายที่สุด
'แน่นอนว่าผมจะดีใจมากถ้าเขามา โธมัส เหมาะกับเราอย่างสมบูรณ์แบบด้วยบุคลิกของเขา ประสบการณ์ของเขา ระดับของเขา และความคิดของเขาด้วย ใครก็ตามที่คิดว่า ลอส แอนเจลีส มีเพียงแค่เรื่องสภาพอากาศและการแข่งขันเท่านั้นก็คิดผิดแล้ว เราต้องการคว้าแชมป์ และ มุลเลอร์ รู้ดีว่าจะต้องทำอย่างไร'
'โธมัส เข้าใจเกมดีกว่าใครๆ ตำแหน่งหลังกองหน้าเหมาะกับเขามาก และมันจะได้ผลสำหรับเราด้วย และเขาจะช่วยเราได้มาก แต่เราจะพูดถึงเรื่องนั้นเมื่อถึงเวลา' เชรุนโดโล่ กล่าว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา