ริชาร์ด รีออส มิดฟิลด์ทีมชาติโคลอมเบียของ พัลเมรัส กำลังตกเป็นเป้าหมายของ ปารีส แซงต์ แชร์กแมง และ แอตเลติโก มาดริด
Antena 2 สื่อทวีปอเมริกาใต้รายงานเมื่อวันพฤหัสฯที่ผ่านมาว่า ริชาร์ด รีออส มิดฟิลด์ทีมชาติโคลอมเบียกำลังตกเป็นเป้าหมายเสริมทัพของ ปารีส แซงต์ แชร์กแมง และ แอตเลติโก มาดริด
แม้ ปารีส แซงต์ แชร์กแมง เจ้าของแชมป์แชมเปี้ยนส์ลีกทีมล่าสุดจะมีขุมกำลังแดนกลางที่แข็งแกร่งก็ตาม แต่ หลุยส์ กัมโปส ผู้อำนวยการของ เปแอสเช ยังมองหาการเสริมทัพเพิ่มเติมในช่วงซัมเมอร์นี้ โดยมีชื่อของ รีออส มิดฟิลด์วัย 25 ปีของ พัลเมรัส เป็นหนึ่งในเป้าหมายของทีมดังฝรั่งเศส
ตามรายงานระบุว่า พัลเมรัส มีแนวโน้มจะปล่อย รีออส ออกจากทีมเช่นกันหากมีข้อเสนออย่างน้อย 30 ล้านยูโรมาถึงสโมสร ซึ่งเงินจำนวนดังกล่าวไม่เป็นปัญหาสำหรับ ปารีส แซงต์ แชร์กแมง
อย่างไรก็ตาม เปแอสเช ยังต้องเผชิญคู่แข่งสำคัญอย่าง แอตเลติโก มาดริด ที่สนใจเซ็นสัญญากับ รีออส เช่นเดียวกัน นอกจากนี้มิดฟิลด์วัย 25 ปียังมีข่าวเชื่อมโยงกับ น็อตติงแฮม ฟอเรสต์ อีกทีมด้วย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา