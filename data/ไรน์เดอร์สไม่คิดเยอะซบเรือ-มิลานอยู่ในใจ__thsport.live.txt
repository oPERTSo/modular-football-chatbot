ทิยานี่ ไรน์เดอร์ส มิดฟิลด์ป้ายแดงของ แมนเชสเตอร์ ซิตี้ เผยตัดสินใจไม่ยากกับการย้ายมาค้าแข้งในถิ่น เอติฮัด สเตเดี้ยม พร้อมบอกว่า เอซี มิลาน จะอยู่ในใจเสมอ
แข้งทีมชาติเนเธอร์แลนด์ย้ายมาอยู่กับ "เรือใบ" ด้วยค่าตัว 55 ล้านยูโร บวกกับโบนัสอีก 20 ล้านยูโร ซึ่งเจ้าตัวเผยว่าการตัดสินใจร่วมทัพ ซิตี้ ไม่ใช่เรื่องยาก พร้อมขอบคุณ "ปีศาจแดง-ดำ" ที่จะอยู่ในใจเสมอ
"พวกเขาติดต่อพ่อ-แม่ของผมเมื่อจบฤดูกาล และพวกเขากำลังมองหาผู้เล่นหมายเลข 8, สำหรับผมแล้ว ไม่ต้องสงสัยเลยว่าผมอยากไป แมนเชสเตอร์ ซิตี้ หรือไม่ เพราะตอนนี้ แมนเชสเตอร์ ซิตี้ เป็นหนึ่งในสโมสรใหญ่ที่สุดในโลก" ไรน์เดอร์ส กล่าวกับ สกาย สปอร์ตส์ ยูเค
"การตัดสินใจเลือกนั้นง่ายมาก แน่นอนว่า มิลาน จะอยู่ในใจของผมเสมอ ผมมีช่วงเวลาที่ยอดเยี่ยม 2 ฤดูกาลที่นั่นและได้พบปะผู้คนดีๆ มากมาย แต่คุณต้องมองถึงด้านกีฬาด้วย"
"ผมต้องการบรรลุเป้าหมายบางอย่างในอาชีพของผม และผมคิดว่าผมสามารถทำได้อย่างรวดเร็วที่นี่"
ส่วนการร่วมศึก ฟีฟ่า คลับ เวิลด์ คัพ ทาง ไรน์เดอร์ส และได้ซ้อมร่วมกับ เป๊ป กวาร์ดิโอล่า เจ้านายคนใหม่ กล่าวว่า "นั่นก็เป็นเรื่องสำคัญเช่นกัน เขาเป็นโค้ชดีที่สุดในโลก ผมกระตือรือร้นที่จะเรียนรู้สิ่งใหม่ๆ และสไตล์การเล่นแบบใหม่ ผมตั้งตารอสิ่งนี้อย่างมาก"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา