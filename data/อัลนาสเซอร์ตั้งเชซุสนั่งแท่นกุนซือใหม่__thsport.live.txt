อัล นาสเซอร์ สโมสรในซาอุดี โปร ลิก แต่งตั้ง ชอร์เก้ เชซุส เป็นเฮดโค้ชคนใหม่ ภายใต้สัญญา 1 ปี
กุนซือชาวโปรตุกีสจะเข้ามาแทนที่ สเตฟาโน่ ปิโอลี่ ที่อำลาสโมสร หลังจบฤดูกาลซาอุดี โปร ลีก โดยคาดว่าจะได้รับค่าเหนื่อย 12 ล้านยูโรต่อปี
เชซุส จะได้ร่วมงานกับ คริสเตียโน่ โรนัลโด้ และ โอตาวิโอ 2 นักเตะชาวโปรตุเกสในทีม อัล นาสเซอร์
เชซุส วัย 70 ปี เคยคุมทีมในยุโรปกับ สปอร์ติ้ง ลิสบอน และ เฟเนร์บาห์เช่  โดยมีความคุ้นเคยกับลีกซาอุดีอาระเบียเป็นอย่างดี หลังเคยคุมทีมอัล ฮิลาล มาแล้ว 2 ช่วงเวลา
กุนซือจอมเก๋าประสบความสำเร็จในการคุม อัล ฮิลาล โดยนำทีมคว้าแชมป์ซาอุดิ โปร ลีก ฤดูกาล 2023-24, คิง คัพ ฤดูกาล 2023-24 และซาอุดิ ซูเปอร์ คัพ ปี 2018, 2023 และ 2024
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา