แอนดรูว์ โรเบิร์ตสัน กองหลังอาวุโสของ ลิเวอร์พูล มั่นใจว่าหากทีมได้ โฟลเรียน เวียร์ตซ์ เพลย์เมกเกอร์ ไบเออร์ เลเวอร์คูเซ่น มาเสริมทัพตลาดซัมเมอร์นี้จริงๆ ประสิทธิภาพเกมรุกคงมีมิติที่หลากหลายขึ้นแน่นอน
ระหว่างสัปดาห์ ‘หงส์แดง’ ตกเป็นข่าวว่าจะสร้างประวัติศาสตร์ใหม่ของผู้เล่นขาเข้าเพราะยอมจ่ายค่าตัวแข้งวัย 22 ปีให้ ‘ห้างขายยา’ สูงสุดได้ถึง 128 ล้านปอนด์ (ราว 150 ล้านยูโร)
ทั้งนี้มุมมองของคนเคยปะทะฝีเท้าโดย โรเบิร์ตสัน ฐานะกัปตันทีมชาติสกอตแลนด์แพ้เยอรมันของ เวียร์ตซ์ 1-5 ในทัวร์นาเมนต์ ยูโร 2024 จึงกล้าพูดว่าหาก ลิเวอร์พูล ได้มาจริงๆ ตัวประกบเตรียมหัวหมุน
“หมอนั่นเล่นอย่างโดดเด่นเกมที่พบพวกเรา” การเปิดปากผ่าน ‘สกาย สปอร์ตส์’
“เขาคือตัวสร้างงานแก่เกมป้องกันของแท้, ในพื้นว่างระหว่างแนวกองกลาง-กองหลัง, วิ่งสอดจากด้านหลัง สามารถผสมผสานอย่างดี”
“เห็นแค่นั้นก็เพียงพอที่ผมจะกล้าพูดว่าเจ้านั่นโตไปเป็นผู้เล่นหัวกะทิแหง- ยิ่งแมตช์ทีมชาติเยอรมันยำพวกเราเขาเด่นมาก”
“ถ้าได้เขามาจริง มันจะเป็นแข้งอันน่าเร้าใจคนล่าสุดที่เดินเจ้าประตูมาก สนธิกำลังกับแข้งที่ฝีเท้าน่าดูชมหลายคนก่อนหน้านี้ในทีม”
“เท่าที่ทราบเขาคือผู้เล่นน้ำดี จะมาช่วยเราได้แหง - ก็ถ้าเดินเข้าประตูมาจริงๆ มันคงตื่นเต้นที่จะเล่นร่วมกัน”
กรณีได้ เวียร์ตซ์ เสริมทาง ลิเวอร์พูล คงต้องผ่องถ่ายแข้งอื่นเพื่อปรับสมดุลย์การเงินทั้ง ดาร์วิ่น นูนเญซ, ฮาร์วี่ย์ เอลเลียตต์, เบน โด๊ค หรือ วิเทซสลาฟ ยารอส
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา