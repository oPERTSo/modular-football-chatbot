เอ็มมานูเอล เปอตีต์ อดีตมิดฟิลด์คนดังมองว่า อาร์เซน่อล ควรจะดึง เอมิเลียโน่ มาร์ตีเนซ แทนที่จะเป็น เกปา อาร์รีซาบาลาก้า
รายงานล่าสุดจากสื่อ อังกฤษ เผยว่า "ปืนใหญ่" ใกล้จะเซ็นสัญญากับ เกปา ที่เคยเป็นผู้รักษาประตูแพงที่สุดในโลกในราคาเพียง 5 ล้านปอนด์เท่านั้น แต่ทาง เปอตีต์ มองว่าสโมสรเก่าควรจะหันไปคว้า มาร์ตีเนซ มากกว่าโดยเชื่อว่าจะนำทัศนคติแห่งชัยชนะมาสู่ทีมได้
"นับตั้งแต่ เกปา อาร์รีซาบาลาก้า ย้ายมาร่วมทีม เชลซี มันเป็นฝันร้ายสำหรับเขา" เปอตีตต์ กล่าวกัล ทอล์คสปอร์ต "เขาไป เรอัล มาดริด ซึ่งมันก็ไม่ดีอีก เขาไป บอร์นมัธ และไม่ใช่ตัวจริงตั้งแต่แรกแต่สุดท้ายก็ทำผลงานได้ค่อนข้างดี"
"สำหรับ บอร์นมัธ ก็เป็นอีกเรื่อง แต่กับสโมสรใหญ่ที่สุดในโลกคุณต้องมีทัศนคติที่ถูกต้อง โดยเฉพาะอย่างยิ่งในฐานะผู้รักษาประตู ผมคิดว่า อาร์เซน่อล ต้องการผู้รักษาประตูที่สามารถ - ไม่ใช่มาแทนที่ ดาบิด ราย่า นะ เพราะเขาทำได้ดี แต่สามารถให้ทางเลือกอื่นกับพวกเขาได้"
"ถ้าผมเป็น อาร์เซน่อล ผมจะเลือก เอมิเลียโน่ มาร์ตีเนซ ดูจากสิ่งที่เขาทำกับ อาร์เจนติน่า และ แอสตัน วิลล่า - ผมไม่ได้ชอบพฤติกรรมของเกมในเกมกับ เปแอสเช แต่เขามีหัวจิตหัวใจแห่งชัยชนะและนั่นคือสิ่งสำคัญสำหรับ อาร์เซน่อล"
"เขาเป็นคนเลวซึ่งสำคัญในการนำทีมไปสู่ชัยชนะได้ มันเป็นแรงบันดาลใจให้ผู้เล่นคนอื่น ตอนนี้ อาร์เซน่อล มีแต่นักเตะที่เป็นคนดีกันหมด เมื่อ 25 ปีที่แล้วตอนที่เราคว้าแชมป์ ในทีมที่เด็กเลวบางคนอยู่ในทีมแต่เปี่ยมไปด้วยหัวใจแห่งชัยชนะ อาร์เซนอล ต้องการสิ่งนั้น"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา