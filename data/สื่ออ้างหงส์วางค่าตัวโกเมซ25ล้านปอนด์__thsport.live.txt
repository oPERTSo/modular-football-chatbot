เอ็มไพร์ ออฟ เดอะ ค็อป รายงานว่า ลิเวอร์พูล ไม่ปิดโอกาสขาย โจ โกเมซ กองหลังออกจากทีมหากได้ราคาไม่ต่ำกว่า 25 ล้านปอนด์
"หงส์แดง" เตรียมความตัว โฟลเรียน เวียร์ตซ์ จาก เลเวอร์คูเซ่น ด้วยเงินก้อนโต 116 ล้านปอนด์ รวมถึงนักเตะที่มาร่วมทีมก่อนหน้านี้ทั้ง เยเรมี่ ฟริมปง 29.5 ล้านปอนด์, อาร์มิน เปซซี่ 1.5 ล้านปอนด์ รวมถึง จอร์จี้ มามาร์ดาชวิลี่ ที่เซ็นสัญญาตั้งแต่ซัมเมอร์ที่แล้วในราคา 25 ล้านปอนด์
ในขณะที่ทีมยังมองหาการเสริมกองหน้าตัวเป้าคนใหม่ด้วย คาดว่ามีนักเตะในทีมที่จะต้องออกจากทีมไป โดยมี ดาร์วิน นูนเญซ และ หลุยส์ ดีอาซ ที่อยู่ในข่าย
จากรายงานของ เอ็มไพร์ ออฟ เดอะ ค็อป ระบุว่า โกเมซ เป็นอีกนักเตะที่ทีมพร้อมจะปล่อยตัวออกจากทีมเช่นกัน โดยสโมสรวางราคานักเตะเอาไว้ที่ 25 ล้านปอนด์ ท่ามกลางความสนใจจาก แอสตัน วิลล่า, นิวคาสเซิ่ล, เอฟเวอร์ตัน, เวสต์แฮม และ บอร์นมัธ
โกเมซ ย้ายมาอยู่กับ ลิเวอร์พูล ตั้งแต่ปี 2015 สมัยที่ยังเป็นดาวรุ่ง ตลอดเวลาที่อยู่กับสโมสรเขาลงเล่นไป 241 เกม ทำได้ 10 แอสซิสต์ ได้แชมป์มากมายร่วมกับทีมทั้ง พรีเมียร์ลีก (2 สมัย), เอฟเอ คัพ, คาราบาว คัพ, ยูฟ่า แชมเปี้ยนส์ ลีก, ยูฟ่า ซูเปอร์ คัพ และ ฟีฟ่า คลับ เวิลด์ คัพ รวมถึง คอมมิวนิตี้ ชิลด์ ด้วย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา