น็อตติ้งแฮม ฟอเรสต์ เปิดฉากเจรจากับ ยูเวนตุส เพื่อคว้าตัว ซามูเอล เอ็มบันกูล่า และ ทิโมธี เวอาห์ มาร่วมทีมในช่วงตลาดซัมเมอร์นี้
ตามรายงานจาก จานลูก้า ดิ มาร์ซิโอ นักข่าวคนดังของ สกาย สปอร์ต ระบุว่าการพูดคุยระหว่างทั้งสองสโมสรมีความคืบหน้าไปมากแล้ว โดยค่าตัวรวมของทั้งสองคนคาดว่าอยู่ที่ราว 22-23 ล้านยูโร
ขณะนี้ ฟอเรสต์ กำลังรอคำตอบจากตัวนักเตะทั้งสอง โดยทั้ง เอ็มบันกูล่า และ เวอาห์กำลังร่วมแคมป์กับทีม ยูเวนตุส ในสหรัฐอเมริกา เพื่อทำศึกสโมสรโลก
ทิโมธี เวอาห์ ได้ลงสนามในเกมเปิดสนามที่พบ อัล ไอน์ แต่เป็นตัวสำรองไม่ได้ใช้งานในนัดล่าสุดที่ชนะ วีดัด คาซาบลังก้า ส่วน เอ็มบันกูล่า ยังไม่ได้ลงเล่นแม้แต่นาทีเดียวในทัวร์นาเมนต์นี้
"เจ้าป่า" หวังว่าจะสามารถโน้มน้าวทั้งคู่ให้ออกจากถิ่น "ม้าลาย" เพื่อโอกาสในการลงสนามมากขึ้นในศึกพรีเมียร์ลีก
สำหรับผลงานของทั้งสองในฤดูกาลที่ผ่านมา เวอาห์ ยิงได้ 6 ประตู กับ 5 แอสซิสต์ รวมทุกรายการ ขณะที่ เอ็มบันกูล่า ลงเล่น 32 นัด ยิงไป 4 ประตู กับ 5 แอสซิสต์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา