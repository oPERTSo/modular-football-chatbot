มาร์โก เวอร์รัตติ กองกลางจอมเก๋าชาวอิตาเลียน ย้ายจาก อัล-อาราบี ไปร่วมทีม อัล-ดูฮาอิล สโมสรคู่แข่งในลีกกาตาร์อย่างเป็นทางการแล้ว
กองกลางวัย 32 ปี ตามรอยแข้งดังอย่าง ลิโอเนล เมสซี่, เนย์มาร์ และ เซร์คิโอ รามอส ที่เลือกอำลาเปแอสเชในปี 2023 ด้วยการย้ายร่วมทีม อัล-อาราบี ในลีกกาตาร์ ค่าตัวราว 39 ล้านปอนด์
แม้สัญญากับ อัล-อาราบี จะมีถึงปี 2026 แต่เจ้าตัวเลือกตอบรับข้อเสนอย้ายไปร่วมทีม อัล-ดูฮาอิล ทีมคู่แข่งในลีกเป็นที่เรียบร้อย
ตลอดการเล่นให้กับ อัล-อาราบี แวร์รัตติ ลงสนาม 40 นัด ทำไป 4 ประตู พร้อมจ่าย 12 แอสซิสต์ แต่ทีมจบฤดูกาล 2024/25 ด้วยอันดับ 9 จาก 12 ทีมในลีก
ขณะที่ อัล-ดูฮาอิล จบอันดับรองแชมป์ของลีก กาตาร์ โดยตามหลังแชมป์อัล-ซัดด์เพียง 2 คะแนนเท่านั้น และตอนนี้กำลังเดินหน้าตลาดนักเตะยุโรปอย่างต่อเนื่อง โดยได้ ลุยส์ อัลแบร์โต้ มิดฟิลด์สแปนิชจาก ลาซิโอ และ เบนจามิน บูรีโฌด์ จากแรนส์ เข้ามาเสริมทีม
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา