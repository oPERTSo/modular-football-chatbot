เลเวอร์คูเซ่น ไม่มีแผนปล่อย ปีเอโร อินกาปีเอ้ กองหลังทีมชาติเอกวาดอร์ย้ายไปค้าแข้งกับ แอตเลติโก มาดริด
สเตฟาน ฟาน น็อกส์ ผู้สื่อข่าวของ คิกเกอร์ รายงานเมื่อวันอาทิตย์ที่ผ่านมาว่า เลเวอร์คูเซ่น ไม่มีแผนปล่อยตัว ปีเอโร อินกาปีเอ้ ที่ตกเป็นเป้าหมายเสริมทัพของ แอตเลติโก มาดริด เว้นแต่จะมีการจ่ายค่าฉีกสัญญามูลค่า 60 ล้านยูโรของแนวรับวัย 23 ปีเท่านั้น
อินกาปีเอ้ ย้ายจาก ตาเยเรส เด กอร์โดบา สโมสรอาร์เจนตินามาค้าแข้งกับ เลเวอร์คูเซ่น ในช่วงซัมเมอร์ปี 2021 เขาทำผลงานน่าประทับใจกับทีมห้างยาจนได้รับรางวัลตอบแทนด้วยการขยายสัญญาออกไปจนถึงปี 2029 และมีค่าฉีกสัญญามูลค่า 60 ล้านยูโร
จากรายงานของมุนโด้เดปอร์ติโบอ้างว่า อินกาปีเอ้ ตกลงย้ายไปค้าแข้งกับ แอตเลติโก มาดริด ในช่วงซัมเมอร์นี้ แต่ เลเวอร์คูเซ่น ยังถือไพ่เหนือกว่าเนื่องจากทีมห้างยาไม่มีแผนเจรจาใดๆกับทีมตราหมี
ตามข้อมูลของผู้สื่อข่าวคิกเกอร์ระบุว่าการทามทาบของ แอตเลติโก มาดริด นั้นเกิดขึ้นจริง แต่ เลเวอร์คูเซ่น ยืนยันว่าไม่มีแผนปล่อย อินกาปีเอ้ ออกจากสโมสร เว้นแต่ว่าทัพ  'โกลโชเนโรส' จะยอมจ่ายค่าฉีกสัญญาของนักเตะเท่านั้น
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา