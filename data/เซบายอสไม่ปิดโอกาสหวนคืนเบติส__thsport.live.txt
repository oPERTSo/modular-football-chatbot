ดาเนียล เซบายอส เตรียมถกเรื่องอนาคตค้าแข้งของตนเองกับ เรอัล มาดริด หลังมิดฟิลด์วัย 28 ปีกลับมาจากการพักร้อน
ดาเนียล เซบายอส เปิดเผยว่า เรอัล เบติส เป็นเหมือนบ้านของเขาเสมอและไม่ปิดกั้นโอกาสหวนคืนทีมเบตีโก้ในอนาคต ท่ามกลางข่าวลือว่ามิดฟิลด์วัย 28 ปีอาจตัดสินใจอำลา เรอัล มาดริด ในช่วงซัมเมอร์นี้ ตามรายงานจาก 'เอล ชีริงกีโต้' รายการกีฬาสเปนเมื่อวันจันทร์ที่ผ่านมา
เซบายอส เสร็จสิ้นภารกิจทำศึก ฟีฟ่า คัล เวิลด์ คัพ ก่อนมิดฟิลด์วัย 28 ปีจะเดินทางกลับเมืองเซบีย่าเพื่อพักผ่านราว 2-3 วัน เมื่อถูกถามเกี่ยวกับ เรอัล เบติส ที่สนามบิน เซบายอส ตอบว่า 'เบติส คือบ้านของผม และจะเป็นแบบนั้นตลอดไป ผมหวังว่าประตูจะเปิดกว้างตลอดไป'
'เราจะคุยกันถึงเรื่องอนาคตหลังจากสัปดาห์นี้ ยังไม่มีการประชุมใดๆ'
เซบายอส ลงเล่นรวมกันเพียง 70 นาทีจาก 4 เกมบนเวที คลับ เวิลด์ คัพ ทำให้เกิดคำถามเกี่ยวกับตำแหน่งของเขาในทีมของ ชาเบียร์ อลอนโซ่
ปัจจุบัน เซบายอส ยังอยู่ภายใต้สัญญาจนถึงปี 2027 เนื่องจากมิดฟิลด์วัย 28 ปีต้องการลงเล่นอย่างสม่ำเสมอ ท่ามกลางการแข่งขันแย่งตำแหน่งที่ดุเดือด ดังนั้นการย้ายทีมอาจเป็นประโยชน์ต่อทั้งสโมสรและตัวนักเตะ
ตามรายงานระบุว่า ยูเวนตุส เป็นอีกหนึ่งสโมสรที่จับตาดูสถานการณ์ของ เซบายอส เช่นเดียวกัน โดยมีรายงานอ้างว่าทีมม้าลายอาจพยายามเซ็นสัญญากับมิดฟิลด์วัย 28 ปีด้วยมูลค่า 12 ล้านยูโร แต่ยังไม่มีการยื่นข้อเสนออย่างเป็นทางการ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา