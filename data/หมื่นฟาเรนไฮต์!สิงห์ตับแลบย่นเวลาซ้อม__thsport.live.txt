เอ็นโซ่ มาเรสก้า เผยว่า เชลซี ไม่สามารถฝึกซ้อมตามปกติได้ในการแข่งขันชิงแชมป์สโมสรโลก เนื่องจากอุณหภูมิที่พุ่งสูงในสหรัฐอเมริกา
สิงห์บลูส์ต้องต่อสู้กับความร้อนในช่วงฤดูร้อนของอเมริกา นับตั้งแต่ที่เข้าร่วมแข่งขัน และดูเหมือนเหล่านักเตะเจอปัญหาสภาพอากาศในเกมพ่ายต่อ ฟลาเมงโก้ 1-3 เมื่อวันศุกร์ที่ผ่านมา
เชลซี ลงฝึกซ้อมในเช้าวันจันทร์ (ตามเวลาท้องถิ่น) ท่ามกลางสภาพอากาศ 34 องศา โดยระยะเวลาการฝึกซ้อมสั้นลง เพื่อบรรเทาความเหนื่อยล้า
วันพุธนี้ สโมสรจากกรุงลอนดอนจะพบกับ เอสเปร็องซ์ ตูนิส สโมสรจากตูนิเซีย ในนัดสุดท้าย รอบแบ่งกลุ่ม กลุ่ม ดี โดยตระหนักดีว่า หากพ่ายแพ้จะเป็นฝ่ายตกรอบ
"การฝึกซ้อมและลงเล่นในสนามแทบเป็นไปไม่ได้เลยเพราะสภาพอากาศ เราพยายามเก็บพลังงานไว้สำหรับเกมการแข่งขันเท่านั้น" มาเรสก้ากล่าว
"การฝึกซ้อมในเช้านี้สั้นมาก มันไม่ง่ายเลยกับสภาพอากาศแบบนี้ แต่เราจะพยายามทำเต็มที่"
กุนซือชาวอิตาเลียนกล่าวเสริมว่า "มันคือความจริง มันยากที่จะเล่นในอุณหภูมิแบบนี้ แต่เราอยู่ที่นี่ และเราจะพยายามเอาชนะเกม วันพรุ่งนี้"
นิโกลัส แจ็คสัน โดนไล่ออกจากสนามในเกมกับฟลาเมงโก้ และถูกแบนในเกมกับ เอสเปร็องซ์ ตูนิส ซึ่ง มาเรสก้า ยืนยันว่า ศูนย์หน้าไอวอรี่โคสท์ไม่ได้เข้าร่วมกลุ่มหลักในการฝึกซ้อมเมื่อวันจันทร์ที่ผ่านมา
"นิโกลัส ไม่ได้เข้าร่วมการฝึกซ้อม เพราะเป็นวันก่อนเกมการแข่งขัน" เขากล่าว "เราใช้ช่วงเวลาดังกล่าวเพื่อเตรียมตัวสำหรับเกมการแข่งขันเท่านั้น"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา