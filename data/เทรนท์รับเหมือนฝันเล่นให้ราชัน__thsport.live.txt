เทรนท์ อเล็กซานเดอร์-อาร์โนลด์ เผยว่ารู้สึกเหมือนฝัน หลังประเดิมสนามให้ เรอัล มาดริด แต่ผิดหวังนิดหน่อย ในเกมเสมอ อัล ฮิลาล 1-1
ราชันชุดขาวเซ็นสัญญากับลูกหม้อลิเวอร์พูล ด้วยค่าตัว 10 ล้านปอนด์เพื่อนำมาใช้งานในทัวร์นาเม้นต์ชิงแชมป์สโมสรโลก ก่อนดาวเตะพันธุ์สเกาซ์ลงเล่น 65 นาที เกมกับยอดทีมแห่งซาอุดิอาระเบีย
"หลังจบเกม มันยากที่จะมีสมาธิมากขนาดนั้นเพื่อพูดภาษาสเปน" เทรนท์ กล่าวกับ แชนเนล 5 "เป็นวันที่น่าทึ่งมากที่ได้ประเดิมสนามกับ เรอัล มาดริด มันแทบเป็นความฝันของนักเตะทุกคน"
"ผิดหวังนิดหน่อยที่ไม่ชนะเกมนี้ ทัศนคติที่คุณต้องมีในฐานะนักเตะเรอัล มาดริดคือ ต้องคาดหวังว่าจะชนะทุกเกมที่ลงเล่น แต่ก็มีแง่ดีอยู่หลายอย่าง โดยเฉพาะในครึ่งหลัง"
"ผมคิดว่าในครึ่งหลัง เราครองบอลได้ดีมาก นั่นคือสิ่งที่เราขาดไปในครึ่งแรก ในสภาพอากาศร้อนแบบนี้ สิ่งสำคัญคือต้องครองบอลให้ได้มากที่สุด"
"เราเข้าไปและอยู่รอบๆ กรอบเขตโทษของพวกเขาบ่อยมาก แค่จบสกอร์ไม่ได้ ไม่มีใครต้องโดนตำหนิ และเรามองแต่สิ่งดีๆ และเราก็มีสิ่งที่เราสามารถทำได้"
"ผมมั่นใจว่า เราจะทำอย่างนั้นได้ในเกมถัดไป"
พูดถึงแฟนบอล "เหลือเชื่อมาก ผมรู้สึกถึงการสนับสนุนตั้งแต่วินาทีที่ผมเซ็นสัญญากับสโมสร ยอดเยี่ยมมาก"
"มีฐานแฟนบอลทั่วโลกอย่างแท้จริง คุณรู้สึกได้ทุกวัน ขอบคุณมากสำหรับสิ่งนั้น วันนี้ เราครองพื้นที่บนอัฒจันทร์ได้สำเร็จ ซึ่งมันเหลือเชื่อมาก การสนับสนุนนั้นยอดเยี่ยมมากจริงๆ”
พูดถึงระยะเวลาที่เรียนภาษาสเปน "2-3 เดือน เป็นสิ่งสำคัญที่ผมต้องทำ สิ่งสำคัญคือต้องแสดงเจตนาว่า ผมต้องการโอบรับวัฒนธรรมและปรับตัวให้ดีที่สุดเท่าที่เป็นไปได้"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา