เรอัล เบติส คว้าตัว จูเนียร์ ฟีร์โป ฟูลแบ็กของ ลีดส์ ยูไนเต็ด กลับมาร่วมทีมอีกครั้งได้เป็นที่เรียบร้อย
ฟีร์โป เคยสร้างชื่อกับ เบติส ก่อนย้ายสู่ บาร์เซโลน่า ในปี 2019 ทว่าช่วงเวลา 2 ปีในถิ่นคัมป์ นู ไม่ประสบความสำเร็จนัก โดยลงสนามเพียง 41 นัด ก่อนย้ายสู่ ลีดส์ ยูไนเต็ด
แบ็กซ้ายวัย 28 ปี ลุยให้ทัพยูงทองในพรีเมียร์ลีก 2 ฤดูกาลแรกก่อนตกชั้น และสามารถพาทีมเลื่อนชั้นได้อีกครั้งหลังจบฤดูกาลล่าสุดที่คว้าแชมป์ลีกแชมเปี้ยนชิพมาครอง
กอนซาโล่ ตอร์โตซ่า แห่ง  El Chiringuito รายงานว่า ฟีร์โป เตรียมย้ายคืนรัง เบติส อีกครั้งในซัมเมอร์นี้ หลังตกลงสัญญากันได้ที่ 3 ปี และมีการเซ็นสัญญาเป็นที่เรียบร้อย
ฟีร์โป ลงเล่นให้ ลีดส์ ทั้งหมด 122 นัด ทำได้ 6 ประตู กับ 22 แอสซิสต์ ขณะที่ค่าตัวในการย้ายทีมไม่มีการเปิดเผยแต่อย่างใด
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา