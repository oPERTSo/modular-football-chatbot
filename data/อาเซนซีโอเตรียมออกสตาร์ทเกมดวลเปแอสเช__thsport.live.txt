ราอูล อาเซนซีโอ จะได้รับโอกาสพิสูจน์ตัวเองอีกครั้งในรอบตัดเชือกของศึก ฟีฟ่า คลับ เวิลด์ คัพ กับ ปารีส แซง์ แชร์กแมง
'เดียรีโอ อาส' รายงานเมื่อวันจันทร์ที่ผ่านมาว่า ชาเบียร์ อลอนโซ่ เทรนเนอร์ เรอัล มาดริด เตรียมส่ง ราอูล อาเซนซีโอ ลงเล่นฐานะตัวจริงดวล ปารีส แซงต์ แชร์กแมง ในรอบรองชนะเลิศของศึก ฟีฟ่า คลับ เวิลด์ คัพ วันพุธนี้ หลังการติดโทษแบนของ ดีน เฮาเซ่น
อาเซนซีโอ เริ่มต้นฐานะตัวจริงของทัวร์นาเมนต์นี้ เนื่องจาก อันโตนิโอ รือดิเกอร์ ยังไม่พร้อมลงสนาม แต่กองหลังวัย 22 ปีทำเสียจุดโทษในเกมแรกที่เสมอ อัล-ฮิลาล 1-1 ก่อนนักเตะจะประมาทเลินเล่อจนถูกไล่ออกจากสนามตั้งแต่ช่วงต้นเกมชนะ ปาชูก้า 3-1 ส่งผลให้ติดโทษแบนในเกมส่งท้ายรอบแบ่งกลุ่มที่ชนะ ซัลซ์บวร์ก 3-0
แม้ว่าเขาจะพ้นโทษแบนกลับมาก็ตาม แต่ อาเซนซีโอ เป็นเพียงตัวสำรองเกมชนะ มอนเตร์เรย์ (2-1) และ โบรุสเซีย ดอร์ทมุนด์ (3-2) ในรอบ 16 ทีมและรอบ 8 ทีม ทว่า อลอนโซ่ จะมอบโอกาสให้กองหลังวัย 22 ปีอีกครั้งในเกมดวล ปารีส แซงต์ แชร์กแมง จากการติดโทษแบนของ เฮาเซ่น ที่ถูกไล่ออกจากเกมสยบทีมเสือเหลือง
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา