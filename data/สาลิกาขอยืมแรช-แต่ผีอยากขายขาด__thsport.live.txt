สโมสร นิวคาสเซิ่ล คือทีมล่าสุดที่ส่งสัญญาณอยากร่วมงาน มาร์คัส แรชฟอร์ด กองหน้าดีกรีทีมชาติอังกฤษแต่เป็นแบบเช่า-ยืม แน่นอนสังกัดแม่อย่าง แมนฯ ยูไนเต็ด ปฏิเสธเพราะอยากขายให้พ้นๆ
รายงานจาก ‘เดอะ ซัน ฟุตบอล’ ว่า แรชฟอร์ด มาเล่นยืมตัวครึ่งหลังซีซั่น 2024-25 ที่ แอสตัน วิลล่า แล้วพัฒนาฝีเท้าจนกลับไปติดธง ‘สิงโตคำราม’ ช่วงมี.ค. น่าเสียดายมาเดี้ยงปลายฤดูกาล
เหตุผลดังกล่าวทำให้ วิลล่า ตัดสินใจไม่ใช้ออปชั่นซื้อขาด 40 ล้านปอนด์ พร้อมส่งคืน โอลด์ แทร็ฟฟอร์ด หลังสิ้นมิ.ย.
พูดถึงความสำคัญของแข้งวัย 27 ปีในทีมของเฮดโค้ช รูเบน อาโมริม ก็ไร้บทบาทแล้วยินดีรับฟังข้อเสนอจากทุกค่าย ขอเพียงรับไปดูแลแบบซื้อขาด
ทว่าท่าทีของ ‘สาลิกาดง’ เต็มใจเพียงเช่า-ยืม เนื่องจากนักเตะยังติดสัญญาอีก 3 ปี ตีเป็นมูลค่ามหาศาล ทั้งค่าเหนื่อยแพงระยับ 325,000 ปอนด์-ต่อ-สัปดาห์
มองทางที่พอเกิดได้คือเช่า-ยืมในฤดูกาล 2025-26 จากนั้นใส่เงื่อนไขบังคับซื้อหากผลงานเข้าเกณฑ์ที่ตกลงไว้
ฟอร์มใต้เครื่องแบบ วิลล่า 17 นัดทุกรายการทำไป 4 ประตู, 6 แอสซิสต์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา