เลาตาโร่ มาร์ตีเนซ​ กองหน้ากัปตัน อินเตอร์ มิลาน บอกช่วงเปลี่ยนของทีมต้องอาศัยเวลาเมื่อเฮดโค้ช คริสเตียน คิวู มีแนวทางหลายอย่างจากอดีตกุนซือ ซิโมเน่ อินซากี้ หนึ่งในนั้นคือการป้องกันลูกตั้งเตะคู่แข่ง
คิวู เจิมคุมทัพเกมอย่างเป็นทางการเสมอ รายาดอส มอนเตร์เรย์ 1-1 รายการ คลับ เวิลด์ คัพ กลุ่ม อี แบบที่เสียประตูจากลูกเซต-พีซ เตะมุมทางขวาเข้าศีรษะ เซร์คีโอ รามอส ขวิดเล่นทางย้อนศรตุงตาข่าย
ความแตกต่างที่เห็นคือวิธีป้องกันลูกตั้งเตะของสองกุนซือที่ เลาตาโร่ กระตุ้นทุกฝ่ายรีบเรียนรู้ จับทาง
“เราทำผลงานดีเลย ตำหนิหน่อยพื้นสนามแห้งไป จนเรามีปัญหาการรับ-ส่งบอล” การเปิดปากผ่าน ‘อินเตอร์ ทีวี’
“ผมเคยมาเล่น โกปา อเมริกา ที่สนามนี้ ก็เจอปัญหาแบบเดียวกัน ก็ต้องหาทางปรับตัว”
“ผลที่ออกมาผมพอใจการประเดิมสนาม ยังนิ่งได้”
“วันนี้เสียประตูจากลูกตั้งเตะ ก็ต้องกลับไปทำการบ้านส่วนนี้ให้หนัก เพราะมันคือเรื่องใหม่ของเราป้องกันเซต-พีซแบบโซน จะปรับปรุงร่วมกับเฮดโค้ช หาทางพัฒนาให้ดีขึ้น”
“ถือว่าช่วยกันเล่นได้ดี แม้ดูเหมือนเกมอุ่นเครื่องแต่มันไม่ใช่ ถือว่าจบแมตช์ด้วยความรู้สึกดีๆ”
อินเตอร์ มีหนึ่งแต้มเท่า มอนเตร์เรย์ ดังนั้นสองเกมที่เหลือพบ อุราวะ เร้ดส์ และ ริเวอร์ เพลท ต้องมีอย่างน้อยอีก 4 แต้มถึงเข้ารอบ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา