อัล ฮิลาล ยังไม่ยอมแพ้ในการคว้าตัว เตโอ แอร์กน็องเดซ แบ็กซ้าย เอซี มิลาน ซึ่งปฏิเสธข้อเสนอน่าดึงดูดใจในการย้ายไปตะวันออกกลาง
อัล ฮิลาล ซึ่งปัจจุบันอยู่ภายใต้การคุมทีมของ ซิโมเน่ อินซากี้ อดีตกุนซือ อินเตอร์ มิลาน ได้เห็นข้อเสนอ 35 ล้านสำหรับ เตโอ ล้มเหลว หลังนักเตะตัดสินใจไม่ย้ายไปยังโปรลีก ซาอุดีอาระเบีย แม้ว่าจะมีรายงานว่าได้รับข้อเสนอสัญญาราวๆ 18 ล้านยูโรต่อฤดูกาลเลยทีเดียว
ตั้งแต่นั้นมา เตโอ ก็ได้เจรจากับ แอต. มาดริด และแม้ว่าเงื่อนไขส่วนตัวจะไม่ได้เป็นปัญหา แต่ก็ไม่มีข้อตกลงเรื่องค่าตัวระหว่างทีม ตราหมี กับ มิลาน
จากนั้นก็มีการเสนอความเป็นไปได้ในดีลแลกตัวกับ ยูเวนตุส ระหว่าง เตโอ และ ดูซาน วลาโฮวิช โดยทั้งคู่มีค่าตัวราว 30 ล้านยูโร ขณะที่เหลือสัญญาอีก 1 ปี
อย่างไรก็ตาม รายงานจาก สกาย สปอร์ต อิตาเลีย อ้างว่า อัล ฮิลาล จะพยายามกลับมาสู่โต๊ะเจรจากับ ปีศาจแดงดำ อีกครั้ง
รายงานเมื่อวันพุธระบุว่าตัวแทนจาก อัล ฮิลาล ได้เดินทางไปยังอิตาลีเพื่อพบกับฝ่ายที่เกี่ยวข้องใน มิลาน เพื่อพยายามผลักดันข้อตกลง
อัล ฮิลาล ตอบสนองความต้องการของ มิลาน สำหรับ เตโอ ไปแล้ว ด้วยข้อเสนอ 35 ล้านยูโร แต่ปัญหาใหญ่กว่าคือการโน้มน้าวใจให้ เตโอ ยอมรับการย้ายทีม
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา