อาแอส โรม่า ยืนยันปล่อยตัว ซามูเอล ดาห์ล แบ็กซ้ายชาวสวีเดน ไปร่วมทีม เบนฟิก้า แบบถาวร หลังลงสนามให้ทีมรวมกันเพียง 60 นาที
ดาห์ล ย้ายจากสโมสร เยอร์การ์เด้นส์ ในบ้านเกิดสวีเดนมาร่วมทัพ โรม่า ในช่วงตลาดซัมเมอร์ของปีที่แล้ว ด้วยค่าตัว 4 ล้านยูโร บวกโบนัสตามเงื่อนไขอีก 2 ล้านยูโร
อย่างไรก็ตาม จากการเปลี่ยนแปลงตำแหน่งเฮดโค้ชของ โรม่า ที่ ดานิเอเล่ เด รอสซี่ และ อีวาน ยูริช ต่างแยกทางกับสโมสรในช่วงต้นฤดูกาล ส่งผลต่อการลงเล่นของ ดาห์ล ที่ได้ลงสนาม 3 นัด และคิดเป็นเวลาเพียง 60 นาที
แข้งวัย 22 ปี ถูกปล่อยตัวให้ เบนฟิก้า ยืมใช้งานในตลาดหน้าหนาว โดยมีเงื่อนไขซื้อขาดที่ 10 ล้านยูโร โดยเจ้าตัวได้ลงสนามรวม 18 นัดในโปรตุเกส ก่อนที่ทั้งสองสโมสรจะตกลงกันในการย้ายถาวร
เบนฟิก้า ที่เป็นรองแชมป์ลีกโปรตุเกสในฤดูกาลล่าสุด ยืนยันคว้าตัว ดาห์ล ร่วมทีมในสัญญา 4 ปี หรือจนถึงปี 2029
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา