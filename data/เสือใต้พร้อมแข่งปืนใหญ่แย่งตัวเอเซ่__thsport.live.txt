เดอะ ซัน สื่อดังของ อังกฤษ รายงานว่า บาเยิร์น มิวนิค พร้อมเปิดศึก อาร์เซน่อล แย่งตัง เอเบเรชี่ เอเซ่ ตัวรุกของ คริสตัล พาเลซ ร่วมทีมในช่วงซัมเมอร์นี้
แว็งซ็องต์ ก็องปานี จำเป็นต้องเสริมผู้เล่นในแนวรุกเพิ่มเติมหลัง โธมัส มุลเลอร์ โบกมือลาทีมไป ส่วน มาติส แตล ถูกปล่อยไป สเปอร์ส ในขณะที่ เลรอย ซาเน่ ปฏิเสธต่อสัญญใหม่และย้ายไปอยู่กับ กาลาตาซาราย
นอกจากนี้ทีมยังโชคร้ายเสีย จามาล มูเซียล่า ที่เจ็บหนักจากศึก ฟีฟ่า คลับ เวิลด์ คัพ และต้องพักรักษาตัวนานเกือบครึ่งปี สร้างปัญหาให้กับทีมอย่างมหาศาล
ก่อนหน้านี้ บิลด์ สื่อดังของ เยอรมัน ระบุว่า "เสือใต้" สนใจ เลอันโดร ทรอสซาร์ ตัวรุก อาร์เซน่อล ที่คาดว่าคงย้ายทีม แต่ล่าสุดสื่อแดนผู้ดีระบุว่าทีมแชมป์ บุนเดสลีกา พร้อมแย่งตัว เอเซ่ ที่ มิเกล อาร์เตต้า ก็สนใจอยู่เช่นกัน
บาเยิร์น มิวนิค ประสบความสำเร็จในการคว้า ไมเคิ่ล โอลิเซ่ จาก คริสตัล พาเลซ เมื่อซัมมอร์ที่แล้ว โดยแข้งทีมชาติฝรั่งเศส ทำ 17 ประตูกับ 21 แอสซิสต์ใน 50 เกม และในศึกสโมสรโลกก็ทำ 3 ประตูกับ 2 แอสซิสต์ด้วย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา