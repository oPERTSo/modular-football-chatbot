ฟุตบอล อิตาเลีย เข้าใจว่า เควิน เดอ บรอยน์ จะอยู่ในอิตาลีช่วงปลายสัปดาห์ เพื่อตรวจร่างกาย และดำเนินการขั้นตอนสุดท้ายในการย้ายไปร่วมทีม นาโปลี
ฟุตบอล อิตาเลีย ยืนยันว่า เดอ บรอยน์ จะอยู่ที่เนเปิลส์ ในวันพฤหัสบดีนี้เพื่อตรวจร่างกายครั้งสุดท้ายก่อนที่จะกลายเป็นผู้เล่นคนใหม่ของ นาโปลี อย่างเป็นทางการ
มีโอกาสที่จะมีการเลื่อนออกไปเล็กน้อย แต่ถึงจะเป็นเช่นนั้น เดอ บรอยน์ ก็ยังคาดว่าจะตรวจร่างกายเสร็จสิ้นภายในสุดสัปดาห์
มีการลงนามในสัญญาที่จำเป็นแล้ว และตอนนี้ผู้เล่นจะต้องดำเนินการขั้นตอนสุดท้ายในการย้ายไปยังถิ่นสตาดิโอ ดีเอโก้ มาราโดน่า สโมสรมีความมั่นใจในการย้ายมาของผู้เล่นตั้งแต่วันที่ 7 พฤษภาคม
คาดว่านักเตะทีมชาติเบลเยียม ซึ่งทำประตูในนาทีที่ 88 ในเกมเอาชนะ เวลส์ 4-3 ในฟุตบอลโลก รอบคัดเลือก เมื่อคืนวันจันทร์ที่ผ่านมา จะเซ็นสัญญาฉบับแรกเป็นเวลา 2 ปี พร้อมตัวเลือกที่สามารถขยายได้อีก 12 เดือน
เขาจะย้ายไปร่วมทีม นาโปลี ของ อันโตนิโอ คอนเต้ ที่คว้าแชมป์สคูเด็ตโต้ แบบไร้ค่าตัว หลังหมดสัญญากับ แมนฯ ซิตี้ ซึ่งเขาอยู่มานาน 10 ปี โดยคว้าแชมป์พรีเมียร์ลีก 6 สมัย และคว้าแชมป์แชมเปี้ยนส์ลีก ได้เป็นครั้งแรก
ภรรยาของนักเตะได้เดินทางไปเยี่ยมชมเมืองนี้แล้ว และได้มองหาบ้าน และโรงเรียนที่อาจจะให้ลูกๆ 3 คนของทั้งคู่
ดาวเตะเบลเยียมอาจกลายเป็นแข้งใหม่รายแรกของ นาโปลี ที่เซ็นสัญญาในซัมเมอร์นี้ แม้ว่าสโมสรจะใกล้สรุปการมาถึงของ ลูก้า มารานุชชี่ จาก เอ็มโปลี แล้ว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา