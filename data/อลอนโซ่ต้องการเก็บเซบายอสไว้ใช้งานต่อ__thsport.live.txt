เดเฟนซ่า เซนทรัล รายงานว่า ชาบี อลอนโซ่ เทรนเนอร์ เรอัล มาดริด แสดงความชัดเจนว่าต้องการเก็บ ดานี่ เซบายอส ไว้ใช้งานต่อในซีซั่นหน้าหลังข่าวย้ายทีมหนัก
แข้งวัย 28 ปี มีปัญหาบาดเจ็บรบกวนเมื่อฤดูกาลที่แล้ว แต่ก็ลงสนามช่วยทีมของ คาร์โล อันเชล็อตติ ไปถึง 41 เกมในทุกรายการ แต่ด้วยสัญญาที่เหลืออีก 2 ปี ทำให้มีข่าวเรื่องย้ายทีมออกมาในช่วงหลัง
ก่อนหน้านี้มีรายงานว่า ฟลอเรนติโน่ เปเรซ ประธานสโมสรต้องการที่จะขาย เซบายอส ออกจากทีม โดยมองว่าตอนนี้เป็นช่วงเวลาที่เหมาะสมด้วยอายุและสัญญาที่เหลือ โดยมีหลายสโมสรร่วม ลา ลีกา ที่สนใจ รวมถึง เอซี มิลาน ทีมดังจาก อิตาลี ด้วย
อย่างไรก็ตามทาง เดเฟนซ่า เซนทรัล รายงานว่า อลอนโซ่ ได้แจ้งกับ เปเรซ ว่าต้องการเก็บ เซบายอส ไว้ใช้งานต่อไป โดยชื่นชมวิสัยทัศน์และเทคนิคของนักเตะ และเขาเชื่อว่ากองกลางรายนี้สามารถมีบทบาทสำคัญในการเล่นให้กับทีมได้
เซบายอส ลงเล่นให้กับ เรอัล มาดริด ไปแล้ว 188 เกม ทำได้ 7 ประตูกับ 16 แอสซิสต์ นับตั้งแต่มาอยู่กับทีมเมื่อปี โดยมีช่วงที่ไปเล่นกับ อาร์เซน่อล ด้วยสัญญายืมตัว 2 ฤดูกาลช่วงปี 2019-2021
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา