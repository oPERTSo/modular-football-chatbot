เทรนท์ อเล็กซานเดอร์-อาร์โนลด์ แบ็กขวาป้ายแดงของ เรอัล มาดริด ประเดิมสนามแก่สังกัดใหม่เจ๊า อัล-ฮิลาล 1-1 บอกยังอยู่ในช่วงปรับตัว อีกทั้งอากาศร้อนจัดคืออุปสรรค
เทรนท์ เล่นไป 65 นาทีแรกของเกมก็ถูกเปลี่ยนออก ท่ามกลางอากาศร้อนเกิน 30 องศาเซลเซียส ของ ฮาร์ดร็อค สเตเดี้ยม รัฐฟลอริดา
พูดถึงการเจิมเสื้อแข่ง ‘ราชันชุดขาว’ ทางแข้งวัย 26 ปีบอกยังมีหลายอย่างทำได้ดีกว่านี้
“มันคือครั้งแรกที่ผมย้ายสโมสร ดังนั้นก็ไม่ทราบว่าต้องคาดหวังอะไร … เอาจริงๆไม่ได้คาดหวังอะไรเลย” การเปิดปากผ่าน ‘สปอร์ต เมล’
“นี่เป็นความเปลี่ยนแปลงครั้งใหญ่, แตกต่างจากเดิม แต่ผมก็รักทุกนาทีบนสนามทั้งจากหัวใจหรือจากสมอง ทราบว่ามันคือการตัดสินใจที่ถูกต้องของตัวเอง”
“เกมนี้อากาศร้อน, ความชื้นสัมพัทธ์สูง ใช่เลยมันคือความท้าทาย แตกต่างไปจากที่อังกฤษ”
“การประเดิมให้ทีมใหม่คุณย่อมต้องการและคาดหวังชนะในทุกๆนัดอยู่แล้ว”
“เฮดโค้ชใหม่, เพื่อนร่วมทีมใหม่ๆ และแนวคิดการเล่นใหม่ เป็นเรื่องบวกให้ต่อยอด”
“เทรนเนอร์ ชาบี อลอนโซ่ ก็ไม่ได้จี้อะไรผมเป็นพิเศษตอนพักครึ่งเวลา แกบอกว่าเราจำเป็นต้องคุมเกมให้นิ่งขึ้น, ครองบอลเบ็ดเสร็จ โดยเฉพาะใต้อากาศร้อนๆแบบนั้น”
“ความสำคัญของการครองบอลหากทำไม่ได้ก็วิ่งน้ำบาน ยิ่งเจออากาศแบบนั้น จึงต้องอมลูกกับฝ่ายเราให้นานสุด”
บทวิจารณ์ถึงผลงานของกองหลังชาวยังอังกฤษคือยังประหม่า ขาดความมั่นใจแบบที่เคยแสดงออกมาสมัยอยู่ ลิเวอร์พูล
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา