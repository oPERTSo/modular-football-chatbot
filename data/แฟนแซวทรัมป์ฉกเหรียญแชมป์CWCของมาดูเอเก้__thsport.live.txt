โนนี่ มาดูเอเก้ ว่าที่แนวรุกใหม่อาร์เซน่อล พลาดโอกาสคว้าแชมป์สโมสรโลกกับเชลซี โดยไปชมการแสดงของ เดรก ศิลปินแร็ป ในงานที่งาน Wireless Festival ที่กรุงลอนดอนแทน ขณะที่แฟนๆ อ้างว่า โดนัลด์ ทรัมป์ "ฉกเหรียญรางวัล" ไประหว่างพิธีมอบรางวัล
มาดูเอเก้ใช้โอกาสนี้ไปชมการแสดงของเดรก ในคืนวันอาทิตย์ที่เทศกาล Wireless ขณะที่เพื่อนร่วมทีมเชลซีของเขากำลังคว้าแชมป์สโมสรโลกที่รัฐนิวเจอร์ซี่ย์
กองหน้าวัย 23 ปี เตรียมย้ายร่วมทีมอาร์เซน่อลด้วยค่าตัว 52 ล้านปอนด์ โดยมีกำหนดตรวจร่างกายในวันจันทร์ และได้ออกจากทีมเชลซีชุดชิงสโมสรโลก ก่อนจบการแข่งขันเมื่อสุดสัปดาห์
มาดูเอเก้เล่นในรายการนี้ 5 นัด และลงฝึกซ้อมก่อนนัดชิงชนะเลิศกับ ปารีส แซงต์ แชร์กแมง แต่เดินทางกลับสหราชอาณาจักรเพื่อดำเนินการย้ายทีมกับอาร์เซน่อล และจะได้รับเหรียญรางวัลตอบแทนผลงาน แม้ไม่ได้อยู่รับเหรียญเองก็ตาม
ดังนั้น แฟนๆ จึงได้โพสต์ข้อความบนโซเชียลมีเดียว่า ประธานาธิบดี โดนัลด์ ทรัมป์ เลือกเก็บเหรียญรางวัล หลังปรากฎตัวในพิธีมอบเหรียญรางวัลอย่างน่าประหลาดใจ
ทรัมป์ถูกพบเห็นพร้อมกับ รีซ เจมส์, โคล พาลเมอร์ และ โรเบิร์ต ซานเชซ ขณะคว้าถ้วยรางวัล โดยอดีตดาวเตะแมนฯ ซิตี้ เผยภายหลังว่า รู้สึกสับสนเล็กน้อยกับการที่ประธานาธิบดีสหรัฐฯ ได้เข้าร่วมพิธี
อย่างไรก็ตาม ดูเหมือนมาดูเอเก้กำลังสนุกสนานอยู่ที่ ฟินส์บิวรี่ พาร์ค ทางตอนเหนือของลอนดอน แม้การแสดงของเดรกในวันอาทิตย์ได้รับเสียงวิจารณ์ทั้งดีและแย่ก็ตาม
ปีกสารพัดประโยชน์ถูกพบเห็นในฝูงชนพร้อมกับ เจดอน ซานโช่ อดีตดาวเตะเชลซีอีกคน ซึ่งดูเหมือนอนาคตจะไม่ได้อยู่ที่สแตมฟอร์ด บริดจ์เช่นกัน
มาดูเอเก้กำลังจะย้ายร่วมทัพอาร์เซน่อล ซึ่งการย้ายทีมครั้งนี้ไม่ได้ทำให้แฟนบอลไอ้ปืนใหญ่รู้สึกตื่นเต้นแต่อย่างใด
มีการยื่นคำร้องคัดค้านการย้ายทีมของนักเตะทีมชาติอังกฤษรายนี้ กระนั้น มาดูเอเก้จะเป็นกองหนุนชั้นดีของ บูคาโย่ ซาก้า และ กาเบรียล มาร์ติเนลลี่ ในการขับเคลื่อนเกมรุกทั้ง 2 ฝั่ง
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา