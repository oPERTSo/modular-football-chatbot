แมนเชสเตอร์ ซิตี้ แชมป์พรีเมียร์ลีก อังกฤษ ประกาศโปรแกรมอุ่นเครื่องช่วงปรีซีซั่น โดยจะยกพลไปเยือนเกาะซิซิลี เพื่อดวลกับ ปาแลร์โม่ ทีมดังจากเซเรีย บี อิตาลี
เกมนี้ที่มีชื่อว่า "แองโกล-ปาแลร์มิตัน โทรฟี่" จะมีขึ้นในวันที่เสาร์ที่ 9 สิงหาคมนี้ ที่สนาม เรนโซ่ บาร์เบร่า รังเหย้าของ ปาแลร์โม่ ก่อนเปิดฤดูกาลใหม่ของทั้งเซเรีย อา และเซเรีย บี ราว 2 สัปดาห์ และก่อนพรีเมียร์ลีกเปิดฉากหนึ่งสัปดาห์
ทั้งสองทีมอยู่ภายใต้เครือข่าย City Football Group (CFG) ซึ่งเป็นเจ้าของร่วมกัน โดย ปาแลร์โม่ กลายเป็นสมาชิกทีมที่ 11 ของกลุ่ม เมื่อปี 2022
เกมนี้ยังถือเป็นส่วนหนึ่งของการเฉลิมฉลองครบรอบ 125 ปี ของสโมสร ปาแลร์โม่ ซึ่งย้อนกลับไปถึงจุดเริ่มต้นในปี 1900 ที่พวกเขาเคยลงแข่งกับทีมกะลาสีชาวอังกฤษครั้งแรกในประวัติศาสตร์
ริคคาร์โด บีโกน ผู้อำนวยการเทคนิคของ CFG กล่าวว่า "จากมุมมองด้านฟุตบอล เกมนี้คือโอกาสสำคัญสำหรับนักเตะในการเตรียมความพร้อมช่วงปรีซีซั่น ทั้งสำหรับ เป็ป กวาร์ดิโอล าและ ฟิลิปโป้ อินซากี้ ในการใส่แท็กคติก และสร้างความลงตัวในทีม"
"แต่นอกเหนือจากฟุตบอลแล้ว เกมนี้ยังมีความหมายเชิงวัฒนธรรม เพราะเป็นการเผชิญหน้ากันครั้งแรกของสองสโมสรที่มีความยิ่งใหญ่ พร้อมสะท้อนถึงรากเหง้าของปาแลร์โม่ที่เชื่อมโยงกับอังกฤษอีกด้วย แฟนบอลทั้งสองฝั่งควรตื่นเต้นกับแมตช์นี้"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา