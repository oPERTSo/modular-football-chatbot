ราอูล อัลบิโอล เบนเข็มสู่การทำงานฐานะเทรนเนอร์ทีมเยาวชนของ บียาร์เรอัล หลังยุติอาชีพค้าแข้งในช่วงซัมเมอร์นี้
ราอูล อัลบิโอล อดีตกองหลังวัย 39 ปีเปิดเผยเหตุผลที่ทำให้เขาตัดสินใจอำลา เรอัล มาดริด ในช่วงซัมเมอร์ปี 2013 เนื่องจากเขาต้องการลงเล่นฟุตบอลอย่างสม่ำเสมอ แม้ว่าการเลือกอยู่กับทีมชุดขาวต่อไปอาจทำให้เขาคว้าแชมป์แชมเปี้ยนส์ลีกได้หลายสมัยก็ตาม จากการเปิดเผยกับ 'เดียรีโอ อาส' เมื่อวันจันทร์ที่ผ่านมา
อัลบิโอล ค้าแข้งกับ เรอัล มาดริด นาน 4 ฤดูกาลนับตั้งแต่ย้ายมาจาก บาเลนเซีย ในช่วงซัมเมอร์ปี 2009 แต่เขาไม่ใช่ตัวหลักของทีมชุดขาวในขณะนั้นจนกระทั่งตัดสินใจย้ายออกจากถิ่น ซานติอาโก้ เบร์นาเบว มาเซ็นสัญญากับ นาโปลี ในช่วงหน้าร้อนปี 2013
'มันเป็นเรื่องน่ายินดีที่ได้เล่นกับ ราอูล (กอนซาเลซ)' อัลบิโอล กล่าว 'ผมเติบโตมาโดยดูเขาเล่นและการได้อยู่ร่วมห้องแต่งตัวกับเขาถือเป็นเกียรติอย่างยิ่ง'
'ฤดูกาลนั้นพิเศษมากเพราะ คริสเตียโน่, เบนเซม่า, กาก้า และ ชาบี อลอนโซ่ ย้ายมา ทีมมีนักเตะมากมายและเต็มไปด้วยแข้งระดับสตาร์ แม้ว่าเราจะไม่ได้แชมป์ใดๆในปีนั้น แต่มันยังเป็นประสบการณ์ที่ยอดเยี่ยม'
เมื่อถูกถามว่าเขาเสียใจหรือไม่ที่ตัดสินใจออกจากสโมสร อัลบิโอล ตอบว่า 'มีนักเตะเพียงไม่กี่คนที่ออกจาก เรอัล มาดริด เมื่อเหลือสัญญา 4 ปี ผมต้องเลือกระหว่างการอยู่กับทีมโดยมีเวลาลงเล่นจำกัดหรือออกไปเล่นอย่างสม่ำเสมอ'
อย่างไรก็ตาม อัลบิโอล ยอมรับว่าการอยู่กับมาดริดต่อไปอาจหมายถึงการร่วมคว้าแชมป์แชมเปี้ยนส์ลีกหลายสมัยเช่นกัน 'ถ้าผมอยู่ต่อไป ผมอาจคว้าแชมป์แชมเปี้ยนส์ลีกได้ 1, 2 หรืออาจ 4 สมัย แต่ในเวลานั้น ผมต้องการรู้สึกเหมือนเป็นนักฟุตบอลอีกครั้ง'
การตัดสินใจย้ายออกจาก เรอัล มาดริด เกิดขึ้นก่อน คาร์โล อันเชล็อตติ จะเข้ามารับตำแหน่งเทรนเนอร์รอบแรก เนื่องจากไม่มีการรับประกันเวลาลงสนาม ดังนั้นเขาจึงเลือกเริ่มต้นใหม่กับที่อื่น
'สิ่งง่ายที่สุดคือการอยู่กับ เรอัล มาดริด ต่อไป ผมอยู่กับสโมสรดีที่สุดในโลก แต่ผมเลือกที่จะลงเล่น และนั่นคือสิ่งสำคัญที่สุดสำหรับผม'
'ผมต้องการรู้สึกเหมือนเป็นนักฟุตบอล และนั่นคือสิ่งที่ผมตัดสินใจ ในท้ายที่สุดผมไม่ได้มองสิ่งอื่นใด'
'ผมกำลังมองหาสิ่งอื่นๆ รู้สึกดีกับตัวเอง รู้สึกมีคุณค่า และได้ลงเล่นและแข่งขันในระดับสูงอีกครั้ง และ นาโปลี ก็มอบสิ่งนั้นให้กับผม'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา