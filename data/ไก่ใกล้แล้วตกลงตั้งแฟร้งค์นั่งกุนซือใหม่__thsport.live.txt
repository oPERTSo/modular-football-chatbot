สเปอร์ส ใกล้ที่จะแต่งตั้ง โธมัส แฟร้งค์ ผู้จัดการทีม เบรนท์ฟอร์ด เข้ามาเป็นกุนซือคนใหม่ภายในสุดสัปดาห์นี้ ตามรายงานจาก บีบีซี
การเจรจาระหว่างทั้งสองสโมสรยังคงดำเนินต่อไป แต่คืบหน้าไปในทิศทางบวกท่ามกลางความคาดหวังที่เพิ่มขึ้นว่า แฟร้งค์ อาจได้รับการยืนยันภายใน 48 ชั่วโมงข้างหน้าเพื่อสืบทอดตำแหน่งของ แอนจ์ พอสเตโคกลู
เป็นที่เข้าใจว่าการหารือเป็นไปด้วยดี และทุกฝ่ายมีความตั้งใจที่จะสรุปข้อตกลงโดยเร็ว
บีบีซี สปอร์ต เข้าจว่า วิไน เวนเกตชาม ซีอีโอคนใหม่ของ สเปอร์ส ที่เพิ่งได้รับการแต่งตั้ง และเพิ่งเริ่มงานเมื่อวันจันทร์ที่ผ่านมา ได้มีส่วนร่วมในกระบวนการแต่งตั้ง แฟร้งค์ ร่วมกับ แดเนียล เลวี่ ประธานสโมสร
เบรนท์ฟอร์ด มีสิทธิได้รับค่าชดเชยสำหรับ แฟร้งค์ วัย 51 ปี ซึ่งเข้าร่วมทีมพวกเขาตั้งแต่ปี 2016 หลังจากอยู่กับ บรอนด์บี้ มาเป็นเวลาหนึ่งฤดูกาล โดยแหล่งข่าวระบุว่า สเปอร์ส จะต้องจ่ายเงิน 10 ล้านปอนด์ เพื่อเป็นค่าฉีกสัญญาของเขา
จำนวนเงินดังกล่าวอาจเพิ่มขึ้นซึ่งขึ้นอยู่กับจำนวนทีมงานของกุนซือชาวเดนมาร์กที่ตัดสินใจพามาด้วย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา