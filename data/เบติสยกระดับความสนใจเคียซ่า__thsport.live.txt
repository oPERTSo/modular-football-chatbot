เรอัล เบติส กำลังยกระดับความสนใจในตัว เฟเดริโก้ เคียซ่า ปีกทีมชาติอิตาลี ซึ่งคาดว่าจะย้ายออกจาก ลิเวอร์พูล ด้วยสัญญายืมตัวในช่วงซัมเมอร์นี้
ทีมรองแชมป์คอนเฟอเรนซ์ ลีก หวังว่าจะเก็บ อันโตนี่ ไว้กับทีมได้นานกว่าเดิม หลังนักเตะทำผลงานได้อย่างยอดเยี่ยมในช่วงที่ถูกยืมตัวมาจาก แมนฯ ยูไนเต็ด
อย่างไรก็ตาม พวกเขาไม่สามารถจ่ายไหว และ แมนฯ ยูไนเต็ด ก็พร้อมที่จะขายเขาออกไปอย่างรวดเร็ว มากกว่าที่จะรอเพื่อปล่อยยืมตัวเขาอีกครั้ง
ตามรายงานจาก ฟุตบอล เอสปันญ่า เปิดเผยว่า เบติส มองว่า เคียซ่า ปีกทีมชาติอิตาลี เป็นทางเลือกที่เหมาะสม และสมเหตุสมผลมากกว่าการยืมตัว อันโตนี่ อีกครั้ง
ดาวเตะวัย 27 ปี ประสบปัญหาในการลงสนามกับ ลิเวอร์พูล ในฤดูกาล 2024-25 โดยลงเล่นเพียง 14 เกมอย่างเป็นทางการ ทำไป 2 ประตู และ 2 แอสซิสต์
คาดว่าเขาจะไม่ได้อยู่ในถิ่นแอนฟิลด์ต่อ เนื่องจากมีสโมสรในเซเรีย อา ที่สนใจดึงตัวเขากลับบ้านเกิด รวมทั้ง มิลาน, นาโปลี และ โรม่า
เบติส อาจเป็นความท้าทายใหม่ที่น่าสนใจสำหรับ เคียซ่า ที่มองเห็นว่าชีวิตที่เบนิโต้ บียามาริน ช่วยทำให้ อันโตนี่ กลับมาเกิดใหม่ได้อีกครั้ง และหวังว่าผลลัพธ์จะออกมาเหมือนกัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา