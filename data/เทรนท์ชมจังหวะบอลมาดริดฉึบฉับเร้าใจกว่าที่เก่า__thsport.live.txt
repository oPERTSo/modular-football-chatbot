เทรนท์ อเล็กซานเดอร์-อาร์โนลด์ แบ็กขวา เรอัล มาดริด ชื่นชมบรรยากาศการซ้อมของทีมก่อนเข้าทัวร์นาเมนต์ คลับ เวิลด์ คัพ 2025 ว่าจังหวะรับ-ส่งบอลเร่งเร้า มันส์มาก ส่วนกำแพงภาษาสแปนิชก็เอาตัวรอดได้เพราะทีมเมตคุยอังกฤษได้หลายคน
เทรนท์ ย้ายจาก ลิเวอร์พูล มาเป็นสมาชิกใหม่ มาดริด เปิดตัวไปเมื่อสัปดาห์ก่อน ถึงตอนนี้ก็เดินทางมาสหรัฐฯ เพื่อเก็บตัวรอประเดิมรอบแบ่งกลุ่มพบ อัล-ฮิลาล (18 มิ.ย.)
ซึ่งแข้งวัย 26 ปีคาดหวังการได้ประเดิมสนาม ทั้งชื่นชมบรรยากาศการทำงานของสังกัดใหม่
“เป็นการเริ่มมื้อซ้อมด้วยอากาศร้อน แต่ผลงานระหว่างซ้อมถือว่าดี มีหลายเรื่องได้ต่อยอด”’ทีเอเอ’ อยู่กับแก๊ง ‘ราชันชุดขาว’ ยังฐานบัญชาการรัฐฟลอริดาเปิดปาก
“มันดีที่ซ้อมกลางแจ้งแบบมีบอล, สัมผัสถึงความร้อนของสนาม ก็เป็นเรื่องดีมาฝึกใต้สภาพอากาศเช่นนี้”
“การฝึกของ มาดริด คุณภาพสูงมาก การรับ-ส่งบอลเร็วมากแตกต่างจากที่ผมคุ้นเคย“
”หลายอย่างแตกต่างจากที่ผมคุ้นเคย ทั้งผู้เล่นและสไตล์ นั่นคือเรื่องที่ดี บอกตรงๆ ผมมีความสุขที่ได้มาอยู่นี่“
“ให้พูดถึงพวกพ้องใหม่คงบอกอะไรได้ไม่มากตอนนี้ แต่สัมผัสได้ถึงการต้อนรับขับสู้อย่างดีเหมือนอยู่บ้าน”
“พวกเขาอาศัยความพยายามอย่างมากเพื่อสื่อสารกับผม, ทำให้รู้สึกสบายใจ และเอาให้แน่ใจว่าตอบคำถามผมครบ โดยเฉพาะในขั้นการแปลภาษา ช่วยได้มากในทุกๆเรื่อง”
“แค่ขอบคุณคงยังไม่มากพอ เวลานี้ก็ตื่นเต้นกับเกมตรงหน้า”
เอเชี่ยน แฮนดิแคป มาดริด ต่อลูกควบลูกครึ่ง, สกอร์รวมสามลูกควบสามลูกครึ่ง
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา