โฟลเรียน เวียร์ตซ์ เพลย์เมกเกอร์ดีกรีทีมชาติเยอรมันมีกำหนดเดินทางมาถึงเมอร์ซี่ย์ไซด์เย็นพฤหัสฯ (ท้องถิ่น) เพื่อเตรียมตรวจร่างกายย้ายมาเป็นสมาชิกใหม่ ลิเวอร์พูล
รายงานจาก ‘สกาย สปอร์ตส์’ ว่า ‘หงส์แดง’ ตกลงค่าตัวผู้เล่นวัย 22 ปีจาก ไบเออร์ เลเวอร์คูเซ่น เป็นเงินการันตี 100 ล้านปอนด์ และสามารถเพิ่มขึ้นได้สูงสุดตามเงื่อนไขผลงาน/ความสำเร็จอีกสูงสุด 16.5 ล้านปอนด์
ขั้นต่อไปคือการตรวจร่างกายตามกำหนดเช้าวันศุกร์ที่ 20 มิ.ย. หากไม่มีอะไรผิดพลาดคงสามารถชูเสื้อแข่งเปิดตัวอย่างเป็นทางการใน 24 ชั่วโมง
สัญญาจ้างที่รับระหว่างเล่นที่แอนฟิลด์อย่างต่ำ 195,000 ปอนด์-ต่อ-สัปดาห์ โดยสามารถเพิ่มได้สูงสุด 245,000 ปอนด์-ต่อ-สัปดาห์ เป็นโบนัสผลงาน/ความสำเร็จเช่นกัน
การเข้ามาของ เวียร์ตซ์ จะเป็นหน้าใหม่ลำดับที่สองของทีม ลิเวอร์พูล ต่อจาก เยเรมี่ ฟริมปง ตัวริมเส้นซึ่งได้จาก เลเวอร์คูเซ่น เช่นกัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา