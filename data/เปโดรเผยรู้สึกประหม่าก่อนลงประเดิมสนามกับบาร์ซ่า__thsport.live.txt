เปโดร โรดรีเกซ เผยว่าเขารู้สึกประหม่าหลัง เป๊ป กวาร์ดิโอล่า เรียกพบก่อนจะส่งลงประเดิมสนามกับ บาร์เซโลน่า เมื่อปี 2008
เปโดร โรดรีเกซ แนวรุก ลาซิโอ เปิดเผยถึงช่วงเวลาที่ค้าแข้งกับ บาร์เซโลน่า ในช่วงปี 2008-2015 โดยมีโอกาสลงประเดิมสนามกับทีมชุุดใหญ่ภายใต้ เป๊ป กวาร์ดิโอล่า หลังอาการป่วยของ ซานติอาโก้ เอซเกร์โร่ ตามรายงานจาก 'เอล เดีย ออฟ เตเนรีเฟ่' เมื่อวันจันทร์ที่ผ่านมา
'กวาร์ดิโอล่า เรียกผมเข้าไปที่ออฟฟิศของเขาและบอกว่า เอซเกร์โร่ ป่วยเป็นโรคกระเพาะและลำไส้อักเสบ บอกตามตรงว่าตอนแรกผมไม่เชื่อเลย ผมประหม่ามาก ผมโทรหาครอบครัวของเขาและพวกเขาจัดงานปาร์ตี้ที่ อาบาเดส เพื่อชมเกม'
'ผมบอกพวกเขาว่าผมไม่ได้คาดหวังว่าจะได้ลงเล่นแม้แต่นาทีเดียว แต่ผมก็ได้ลงสนาม ผมลงเล่นเกมแรก และนอกจากนั้น ผมยังลงเล่นแทน ซามูแอล เอโต้ ทุกอย่างน่าประทับใจมาก'
'การลงเล่นเกมประเดิมสนามเป็นช่วงเวลาที่สวยงามมากในอาชีพค้าแข้งของคุณ และผมยังคงจดจำช่วงเวลานั้นไว้ในบ้านของผมที่ อาบาเดส'
เปโดร ประสบความสำเร็จในอาชีพค้าแข้งกับ บาร์เซโลน่า ด้วยความพยายามและคุณภาพของเขา ในขณะที่เพื่อนร่วมทีมบางคนจากอะคาเดมี่ไม่สามารถไปถึงจุดนั้น
'เพื่อนร่วมทีมบางคนไปถึงระดับสูงสุดและบางคนก็ไม่ พวกเขาต่างเป็นนักเตะที่น่าประทับใจ พวกเขาต่างเป็นนักฟุตบอลที่น่าประทับใจ ตัวอย่างเช่น (เคราร์ด) ปีเก้'
'รวมถึงลูกชายของ ซงโก้ ด้วย, บิคตอร์ บาซเกซ, โจวานนี่ โดส ซานโตส, โบยาน บางคนก้าวไปสู่ระดับสูงสุดได้ และบางคนก็ถูกทิ้งไว้ข้างหลังอย่างน่าเสียดาย สุดท้ายแล้วที่คือฟุตบอล มันคือ บาร์ซ่า บางคนได้รับเลือก และบางคนก็ไม่'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา