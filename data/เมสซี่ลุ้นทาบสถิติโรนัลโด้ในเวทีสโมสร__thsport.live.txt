ลิโอเนล เมสซี่ สตาร์ตัวเก๋าของ อินเตอร์ ไมอามี่ ลุ้นทาบสถิติยิงประตูของ คริสเตียโน่ โรนัลโด้ ในเวที ฟีฟ่า คลับ เวิลด์ คัพ นัดที่ทีมจะเจอกับ พัลไมรัส
หลังจากเปิดตัวเกมแรกเสมอกับ อัล อาห์ลี 0-0 นัดล่าสุดทีมดังจาก สหรัฐฯ ก็เอาชนะ ปอร์โต้ 2-1 โดยเกมนี้ เมสซี่ ยิงประตูสุดสวยจากลูกฟรีคิกเป็นประตูชัยให้ทีมในเกมนี้ด้วย
จากผลงานในเกมนี้ทำให้ เมสซี่ สะสมประตูในรายการชิงแชมป์สโมสรโลกไปแล้ว 6 ประตูจากการลงเล่น 7 เกม โดยก่อนหน้านี้เขาทำได้ 5 ประตูจาก 5 เกม สมัยอยู่กับ บาร์เซโลน่า ที่ช่วยให้ทีมคว้าแชมป์ได้ 3 สมัยในปี 2009, 2011 และ 2015
ปัจจุบันแข้งทีมชาติอาร์เจนติน่า รั้งอันดับที่ 2 ของตำแหน่งดาวยิงสูงสุดรายการนี้เท่ากับ คาริม เบนเซม่า และ แกเร็ธ เบล และต้องการอีกประตูเดียวเท่านั้นจะขึ้นไปเท่ากับ โรนัลโด้ ที่ทำไว้ 7 ประตู
โรนัลโด้ ทำได้ 6 ประตูจาก 6 เกมให้กับ เรอัล มาดริด รวมถึงแฮตทริคในช่วงต่อเวลาที่ทีมชนะคาชิม่า แอนท์เลอร์ส 4-2 ในเกมชิงชนะเลิศ ส่วนอีกลูกเกิดขึ้นสมัยที่อยู่กับ แมนเชสเตอร์ ยูไนเต็ด ที่คว้าแชมป์เมื่อปี 2008
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา