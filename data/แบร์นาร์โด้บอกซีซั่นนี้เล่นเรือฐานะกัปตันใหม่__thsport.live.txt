แบร์นาร์โด้ ซิลวา กองกลางเชิงสูงของ แมนฯ ซิตี้ บอกซีซั่นนี้ไม่ย้ายไหนทั้งสิ้นเพราะอยากช่วยประคับประคองช่วงเปลี่ยนผ่านของสโมสร อีกทั้งมีหน้าที่กัปตันคนใหม่ จากการแต่งตั้งโดยเจ้านาย โจเซป กวาร์ดิโอล่า
แบร์นาร์โด้ เล่นให้ ซิตี้ มากว่า 8 ฤดูกาลโดย 2025-26 คือสัญญาปีสุดท้าย ท่ามกลางกระแสจะถูกสโมสร อัล-ฮิลาล จาก ซาอุดี โปร ลีก กระชากร่วมทัพ
แต่ล่าสุดแข้งวัย 30 ปีไขความกระจ่างบอกยังภักดีต่อทีม ยิ่งถูกมอบหมายปลอกแขนก็ต้องทำตัวดีๆทั้งในหรือนอกสนาม
“ฤดูกาลนี้แน่นอนยังเล่นให้ แมนฯ ซิตี้ ผมอยู่ต่อ” การเปิดปากในงานแถลงความพร้อมก่อนพบ วีดาด คาซาบลังกา (18 มิ.ย.) ยังเมืองฟิลาเดลเฟีย
“ผมมีออปชั่นขยายสัญญาเพิ่มตั้งแต่ซีซั่นก่อน ซึ่งก็ถูกใช้ปีนี้ ดังนั้น 2025-26 คือเงื่อนไขผูกมัดที่ใช้แล้วเพื่อเล่นกับ แมนฯ ซิตี้ ต่อ”
“ทราบว่าจะทำอะไรต่อไป แต่นี่ไม่ใช่เวลามาพูดถึง”
“ก็แน่วแน่มากๆกับฤดูกาลนี้ อยากแสดงผลงานที่ดีให้ แมนฯ ซิตี้ - ไว้เมื่อถึงเวลาเหมาะสมจะบอกเอง”
ซิลวา คือหนึ่งในกัปตันร่วมกับเบอร์รองๆอย่าง รูเบน ดิอาส, โรดรี้, อิลคาย กุนโดอาน และ เออร์ลิ่ง ฮาแลนด์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา