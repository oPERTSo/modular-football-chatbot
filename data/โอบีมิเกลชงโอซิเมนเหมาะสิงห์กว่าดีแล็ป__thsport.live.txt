มิเกล จอห์น โอบี นักวิคราะห์ แดซึ่น ฟุตบอล บอกว่าตัวเองไม่ใช่แฟนตัวยงของ เลียม ดีแล็ป กองหน้าคนใหม่ของ เชลซี เพราะหากอยากได้จอมถล่มตาข่ายขนานแท้จะลงทุนกับ วิคเตอร์ โอซิเมน แห่ง นาโปลี มากกว่า
หอกเป้า ดีแล็ป ถูกซื้อจาก อิปสวิช 30 ล้านปอนด์ เจิมเกมอย่างเป็นทางการแมตช์ปราบ แอลเอ เอฟซี 2-0 ใน คลับ เวิลด์ คัพ แบบมีแอสซิสต์ด้วยวานนี้
แต่มันก็ยังมีข้อกังขาว่าผู้เล่นที่เคยถูก แมนฯ ซิตี้ ล้มแผนผลักดันขึ้นชุดใหญ่, ผู้เล่นที่ย้ายจากบอลเกรดตกชั้นรายนี้ดีพอสำหรับ ‘สิงห์บลูส์’ แค่ไหน?
ซึ่งหนึ่งในคนที่ตั้งคำถามคืออดีตกองกลางของทีมอย่าง โอบี มิเกล พร้อมเสนอชอยส์ว่าทีมควรเลือกแข้งสำเร็จรูปแบบ โอซิเมน ที่ประวัติผลงานระดับ 20 ลูก-ต่อ-ซีซั่น การันตี
“เราจำเป็นต้องได้ใครสักคนที่เข้ามาแล้วทำประตู, แปลงโอกาสซึ่งป้อนมาเป็นสกอร์ให้ได้” เจ้าของสถิติลงสนามกว่า 200 นัดให้ เชลซี กล่าว
“เอาจริง ๆ ดีแล็ป ไม่ใช่คนที่แฟนบอลอยากได้ เราต่างทราบว่าใครที่พวกเขาต้องการ”
“สาวกอยากได้ วิคเตอร์ โอซิเมน ให้มาร่วมงาน แต่เขาไม่ยอมมา”
“จนสุดท้ายสโมสรตัดสินใจลงเอย ดีแล็ป ที่ยังหนุ่มยังแน่น เขาคงค่อยๆดีขึ้น”
“ก็หวังว่าจะติดเครื่องได้ เมื่อถึงเวลานั้นค่อยขจัดความกังขาในตัวออกไป”
“ผมฝากกำลังใจให้ หวังให้เขาประสบความสำเร็จกับสโมสรนี้ และคิดว่าสามารถ”
“วิธีการวิ่งทำทางที่เห็นเมื่อคืน, การวิ่งตัดแนวกองหลัง คิดว่าเขาคือคนที่สามารถจบสกอร์จากโอกาสพวกพ้องปั้นได้”
“แต่ก็อย่างลืมว่าเรายังมี นิโคลัส แจ็คสัน - ส่วนตัวยังมองว่าหมอนั่นคือกำลังหลัก”
“เขาแค่ต้องขัดเกลาเรื่องจบสกอร์ ผมคิดว่าต้นฤดูกาลใหม่หมอนี่ยังได้ออกสตาร์ตก่อน”
“ไว้ระหว่างฤดูกาลหากไม่ยิงอย่างเป้า เมื่อนั้น ดีแล็ป ค่อยได้โอกาส”
“การแข่งขันชิงตำแหน่งนอกจากผลงาน เรื่องรักษาเนื้อตัวให้ดีก็สำคัญ”
โอซิเมน ซีซั่น 2024-25 ไปเล่นให้ กาลาตาซาราย แบบยืมตัวทำไป 37 ประตู, 8 แอสซิสต์จาก 41 นัดทุกรายการ มากกว่า แจ็คสัน (13 ประตู) กับ ดีแล็ป (12 ประตู) ทำรวมกันด้วยซ้ำ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา