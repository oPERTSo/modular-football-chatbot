เฟรงกี้ เดอ ย็อง ใกล้จะขยายสัญญากับ บาร์เซโลน่า ออกไปจนถึงปี 2029 หากมิดฟิลด์ชาวดัตช์แยกทางกับตัวแทนอย่างเป็นทางการ
'เดียรีโอ สปอร์ต' รายงานเมื่อวันอาทิตย์ที่ผ่านมาว่า เฟรงกี้ เดอ ย็อง ใกล้จะเซ็นสัญญาฉบับใหม่กับ บาร์เซโลน่า ในอีกไม่กี่วันข้างหน้า หลังทั้งสองฝ่ายบรรลุข้อตกลงใหม่ที่มีอายุการใช้งานจนถึงปี 2029
ตามรายงานระบุว่า บาร์เซโลน่า บรรลุข้อตกลงในหลักการสำหรับการขยายสัญญากับมิดฟิลด์ชาวดัตช์จากปี 2026 จนถึง 2029 ซึ่งนักเตะตกลงปรับเงินเดือนพื้นฐานขึ้นเล็กน้อย แต่ทีมอาซูลกราน่าสามารถปรับโครงสร้างเงินค่าจ้างที่ยังค้างชำระกับนักเตะที่เลื่อนมาตั้งแต่การแพร่ระบาดของโควิด-19
ดังนั้นการทำข้อตกลงใหม่กับ เฟรงกี้ จะทำให้ บาร์เซโลน่า มีพื้นที่ว่างในเพดานเงินเดือนจำนวนมากขึ้น ซึ่งจะอำนวยความสะดวกสำหรับการลงทะเบียนสองแข้งใหม่อย่าง โจน การ์เซีย และ นีโก้ วิลเลียมส์ ที่กำลังจะเซ็นสัญญาในช่วงสัปดาห์หน้า
บาร์เซโลน่า หวังจะจัดการทุกอย่างให้ลุล่วงในเร็วๆนี้ แต่ยังไม่มีการสรุปใดๆจนกว่า เฟรงกี้ จะแยกทางกับ อาลี ดูร์ซุน ตัวแทนคนเก่าของเขาอย่างเป็นทางการ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา