คาร์ล ไฮน์ กองสำรองสมบัติ อาร์เซน่อล คงลาขาดจากทีมในตลาดซัมเมอร์ 2025 เมื่อ เซบีย่า แห่ง ลา ลีกา สเปน พร้อมกระชากไปเฝ้าเสาแบบสิทธิขาด
รายงานจาก ‘เอสตาดิโอ เดปอร์ติโบ’ ว่า ไฮน์ ไม่อยู่ในแผนงานของเฮดโค้ช มิเกล อาร์เตต้า แน่นอนเมื่อมี ดาบิด ราย่า เป็นมือหนึ่ง รวมถึงเพิ่งคว้า เกปา อาร์รีซาบาลาก้า จาก เชลซี สวมบทมือสอง
นั่นทำให้แข้งวัย 23 ปีที่เพิ่งหมดสัญญายืมตัวจาก เรอัล บายาโดลิด ทีมเกรดตกชั่นจาก ลา ลีกา สเปน โดนล่อเป้า 70 ลูกจาก 32 เกม แค่กลับมาเช็คชื่อกับ ‘กันเนอร์ส’ ไม่ถูกหนีบไปเทรนนิ่ง แคมป์ ยัง มา ลังก้า
ลำดับต่อไปคือการพิจารณาจาก อาร์เซน่อล เองกับโกลเอสโตเนีย ที่กำลังเข้าสัญญาปีสุดท้าย จะขายออกราคาถูกไป ราม่อน ซานเชซ ปีซฆวน หรือยอมยกเลิกสัญญาให้กลายเป็นอิสระ
อนึ่ง ไฮน์ ไปอยู่กับ เซบีย่า ก็ต้องแข่งขันสูงเมื่อทีมวางสถานะ ออร์ยาน นีลันด์ เป็นมือ#1 ส่วน อัลบาโร่ เฟร์นานเดซ คือมือ#2 เดิม
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา