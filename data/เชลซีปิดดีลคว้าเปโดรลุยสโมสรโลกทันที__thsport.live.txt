เชลซี บรรลุข้อตกลงคว้าตัว ชูเอา เปโดร กองหน้าตัวเก่งของ ไบรท์ตัน เรียบร้อย พร้อมจับลุยสโมสรโลกในทันที ตามรายงานของ ฟาบริซิโอ โรมาโน่
เปโดร ได้รับความสนใจจากทั้ง นิวคาสเซิ่ล และ เชลซี ก่อนเป็นทัพสิงห์บลูส์เข้าป้ายด้วยค่าตัวเกิน 50 ล้านปอนด์ และจะเซ็นสัญญาระยะยาวจนถึงซัมเมอร์ปี 2032
ดาวยิงวัย 23 ปี มีกำหนดเข้ารับการตรวจร่างกายในวันอังคารที่ประเทศบราซิล ก่อนเดินทางไปร่วมทัพ เชลซี ที่สหรัฐอเมริกา เพื่อเข้าร่วมศึกสโมสรโลกทันที
เชลซี เพิ่งผ่านเข้ารอบก่อนรองชนะเลิศสโมสรโลก หลังต่อเวลาเอาชนะ เบนฟิก้า 4-1 และจะพบกับ พัลเมรัส ในวันศุกร์ที่ 4 กรกฎาคม ซึ่งหากขึ้นตอนการย้ายทีมของ เปโดร เรียบร้อยตามแผน เขาก็พร้อมเป็นตัวเลือกให้ทีม
นับเป็นการเสริมแนวรุกอย่างต่อเนื่องสำหรับ เชลซี ที่ก่อนหน้านี้ได้ เลียม ดีแล็ป มาจาก อิปสวิช ส่วน เจมี่ กิทเทนส์ ที่ดึงมาจาก โบรุสเซีย ดอร์ทมุนด์ ก็ผ่านการตรวจร่างกายเรียบร้อยแล้ว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา