วอยเชียค เชสนี่ มือกาวชาวโปแลนด์ ต่อสัญญากับบาร์เซโลน่า ถึงปี 2027 เรียบร้อยแล้ว
วอยเชียค เชสนี่ นายทวารบาร์เซโลน่า ต่อสัญญาซึ่งจะทำให้ตนเองค้าแข้งกับแชมเปี้ยนส์แดนกระทิงดุไปอย่างน้อยถึงปี 2027
อดีตผู้รักษาประตูอาร์เซน่อลและยูเวนตุส ย้ายมาร่วมทัพ "เจ้าบุญทุ่ม" เป็นกรณีพิเศษ หลังอาการบาดเจ็บของมือหนึ่งอย่าง มาร์ก อันเดร แทร์ ชเตเก้น ภายใต้สัญญาระยะสั้น เมื่อตุลาคม ปีที่แล้ว แม้เพิ่งประกาศแขวนถุงมือหมาดๆ ก็ตาม
เชสนี่ โชว์ฟอร์มอย่างน่าประทับใจ และกลายเป็นมือหนึ่งของกุนซือ ฮันซี่ ฟลิค โดยเก็บ 14 คลีนชีตจาก 30 เกมที่เฝ้าเสาให้บาร์ซ่า ในฤดูกาล 2024-25 พร้อมกับช่วยให้คว้าทริปเปิ้ลแชมป์ภายในประเทศสำเร็จ
ทั้งนี้ บาร์เซโลน่า เพิ่งคว้าตัว โจน การ์เซีย นายทวารวัย 24 ปี มาจากเอสปันญ่อล และคาดว่า จะเป็นมือหนึ่งของทีม โดยมี เชสนี่ เป็นมือสอง
ขณะที่อนาคตของ มาร์ก อันเดร แทร์ ชเตเก้น ยังคงคลุมเคลือ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา