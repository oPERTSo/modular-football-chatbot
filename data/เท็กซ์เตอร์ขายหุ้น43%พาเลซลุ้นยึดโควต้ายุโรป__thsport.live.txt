วู้ดดี้ จอห์นสัน เจ้าของทีม นิวยอร์ก เจ็ตส์ ได้ลงนามใน "สัญญาที่มีผลผูกพันทางกฎหมาย" เพื่อซื้อหุ้น 43% ของ จอห์น เท็กซ์เตอร์ ในสโมสรคริสตัล พาเลซ ด้วยมูลค่าเกือบ 190 ล้านปอนด์
คริสตัล พาเลซ ยืนยันข่าวนี้ในแถลงการณ์เมื่อวันจันทร์ แต่ยังไม่มีการประกาศว่า ข่าวนี้จะช่วยกระตุ้นให้สโมสรต่อสู้เพื่อผ่านเข้าไปเล่นในยูโรปา ลีกฤดูกาลหน้าหรือไม่
"ดิ อีเกิ้ลส์" กล่าวว่าข้อตกลงดังกล่าวอยู่ระหว่างการรอการอนุมัติจากพรีเมียร์ลีกและซูเปอร์ลีกหญิง
"เราไม่ได้คาดการณ์ว่าจะมีปัญหาใดๆ และหวังว่าจะได้ต้อนรับวู้ดดี้เป็นหุ้นส่วนและผู้อำนวยการของสโมสร" ทีมจากลอนดอนใต้กล่าวเสริม
"เราขอขอบคุณ จอห์น เท็กซ์เตอร์ สำหรับการสนับสนุนของเขาในช่วง 4 ปีที่ผ่านมา และขอให้เขาประสบความสำเร็จในอนาคต"
อีเกิ้ล ฟุตบอล  โฮลดิ้งส์ บริษัทที่เป็นเจ้าของสโมสรหลายแห่งของ เท็กซ์เตอร์ ได้ซื้อหุ้นในสโมสร คริสตัล พาเลซ เมื่อปี 2021 ด้วยมูลค่าประมาณ 90 ล้านปอนด์
เช่นเดียวกับนักลงทุนรายใหญ่คนอื่นๆ จอห์นสัน จะต้องผ่านการทดสอบเจ้าของและกรรมการของพรีเมียร์ลีก
เป็นที่เข้าใจกันว่านักธุรกิจชาวอเมริกันระบุว่า ตนเองสามารถโอนเงินได้อย่างรวดเร็ว
เชื่อกันว่านี่เป็นปัจจัยสำคัญที่ทำให้ข้อเสนอของจอห์นสันได้รับความนิยมมากกว่าอีก 2 กลุ่มที่สนใจ เนื่องจากสถานการณ์ที่ พาเลซตกอยู่ภายใต้การควบคุมของยูฟ่า หน่วยงานกำกับดูแลฟุตบอลยุโรปในการเข้าร่วมยูโรปา ลีก ฤดูกาล 2025-26
พาเลซ อาจวืดโควต้ายุโรป ซึ่งได้รับจากการคว้าแชมป์เอฟเอ คัพ ฤดูกาลที่แล้ว โดยอิงจากการที่ เท็กซ์เตอร์ มีส่วนเกี่ยวข้องใน เซลเฮิร์สท์ พาร์ค
ฟ่ากำลังพิจารณาว่า พาเลซ ละเมิดกฎเกี่ยวกับทีมต่างๆ ที่อยู่ภายใต้โครงสร้างการเป็นเจ้าของหลายสโมสร ซึ่งแข่งขันในรายการเดียวกันของยุโรปหรือไม่
ทั้งนี้เนื่องจาก เท็กซ์เตอร์ ถือหุ้นในสโมสร โอลิมปิก ลียง ของ ฝรั่งเศส ซึ่งผ่านเข้ารอบยูโรปา ลีกด้วย
ยังต้องรอดูว่ากระบวนการที่เท็กซ์เตอร์ขายหุ้นของตัวเองใน พาเลซ จะมีผลต่อการตัดสินใจขั้นสุดท้ายของยูฟ่าหรือไม่ ซึ่งคาดว่าจะมีการตัดสินภายในสิ้นเดือนมิถุนายน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา