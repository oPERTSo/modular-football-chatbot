เยอรมัน เฉือนชนะ อิตาลี 3-2 ที่เหลือ 9 คน หลังต่อเวลาพิเศษ ผ่านเข้ารอบรองชนะเลิศ ยูโร ยู-21 ไปพบกับฝรั่งเศส
เยอรมัน พบกับ อิตาลี รอบ 8 ทีมสุดท้าย ศึกชิงแชมป์แห่งชาติยุโรป รุ่นอายุไม่เกิน 21 ปี โดยอัซซูรินี่เป็นฝ่ายนำก่อน 1-0 ในนาทีที่ 58 จากการโต้กลับเร็ว  ลูก้า โคเลโอโช่ ลากตัดจากซ้ายเข้าใน แล้วสับไกเสียบเสาสอง
แต่อินทรีเหล็กตีเสมอ 1-1 ร็อคโค่ ไรต์ซ เปิดลูกเตะมุมทางซ้ายมาหน้าประตู นิค โวลเทอมาเด้ ขึ้นโหม่งจ่อๆ กดลงพื้นไม่เหลือ เป็นประตูที่ 5 ของเจ้าตัวในทัวร์นาเม้นต์นี้
อิตาลีมาเหลือ 10 ตัว หลัง วิลฟรีด ญอนโต้ มาโดนเหลืองที่ 2 เป็นใบแดงในนาทีที่ 81 อีก 6 นาที โวลเทอมาเด้ โหม่งออกขวาให้ เนลสัน ไวเปอร์ แปเสียบเสาไกลเป็นประตู 2-1 ของเยอรมัน
นาทีสุดท้าย อิตาลีมาเหลือ 9 คน มัตเตีย ซาน็อตติ โดนใบเหลืองที่ 2 เป็นใบแดงอีกคน
กระนั้น ช่วงทดเจ็บนาทีที่ 90+6 อิตาลีตีเสมอ 2-2 เหลือเชื่อจากฟรีคิกของ จูเซ็ปเป้ อัมโบรซิโน่ ทำให้ต้องต่อเวลาพิเศษ
ในช่วงต่อเวลาพิเศษ นาทีที่ 117 เยอรมันมาได้ประตูชัย 3-2 จากการสับไกในเขตโทษของ แมร์ลิน โรห์ล
โปรแกรมรอบรองชนะเลิศ
25 มิถุนายน
อังกฤษ - ฮอลแลนด์
ฝรั่งเศส - เยอรมัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา