แฟนบอล คริสตัล พาเลซ จัดการชุมนุมประท้วงต่อต้านการตัดสินใจของยูฟ่าที่สั่งให้สโมสรไปเล่นในศึกคอนเฟอเรนซ์ลีก
เมื่อวันอังคารที่ผ่านมา แฟนบอล พาเลซ หลายร้อยคนเดินขบวนไปยังสนาม เซลเฮิร์สต์ พาร์ค พร้อมถือป้ายและตะโกนต่อต้านองค์กรฟุตบอลยุโรป
เดิมที ดิ อีเกิ้ลส์ ได้สิทธิ์เล่นยูโรปา ลีก หลังคว้าแชมป์เอฟเอคัพในเดือนพฤษภาคมที่ผ่านมา ถือเป็นถ้วยแชมป์รายการใหญ่ครั้งแรกของสโมสร แต่ว่าถูกปรับตกไปเล่นในถ้วยคอนเฟอเรนซ์ลีก หลังละเมิดกฎเจ้าของหลายสโมสร
นักธุรกิจชาวอเมริกัน จอห์น เท็กซ์เตอร์ ถือหุ้นใน คริสตัล พาเลซ และยังเป็นเจ้าของส่วนใหญ่ของสโมสร โอลิมปิก ลียง ทีมจากฝรั่งเศสที่ได้สิทธิ์เล่นยูโรปา ลีกเช่นกัน
ตามกฎของสหพันธ์ฟุตบอลยุโรป หรือ ยูฟ่า ระบุว่าสโมสรที่มีเจ้าของคนเดียวกันในระดับอิทธิพลที่กำหนด จะไม่สามารถเล่นในถ้วยยุโรปเดียวกันได้
ยูฟ่าได้กำหนดเส้นตายวันที่ 1 มีนาคม 2025 ให้แสดงหลักฐานการปรับโครงสร้างการถือครองหลายสโมสร ซึ่ง พาเลซ ไม่ได้ดำเนินการดังกล่าวเพราะตอนนั้นไม่คาดคิดว่าจะไปถึงตำแหน่งแชมป์เอฟเอ คัพ
ขณะที่ น็อตติ้งแฮม ฟอเรสต์ ทีมอันดับ 7 พรีเมียร์ลีกในฤดูกาลก่อน เตรียมได้สิทธิ์แทน พาเลซ ลงเล่นยูโรปา ลีก ขณะที่ พาเลซ เตรียมจะยื่นเรื่องต่อศาลอนุญาโตตุลาการกีฬา (CAS) เพื่อขอความเป็นธรรม
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา