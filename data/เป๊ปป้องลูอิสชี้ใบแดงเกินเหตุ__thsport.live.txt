เป๊ป กวาร์ดิโอล่า กุนซือแมนฯ ซิตี้ ออกโรงปกป้อง ริโก้ ลูอิส หลังโดนไล่ออกในเกมสโมสรโลกกับ วีดาด กาซาบลังก้า โดยระบุว่า ลูกทีมไม่เจตนาทำร้ายคู่แข่งแต่อย่างใด
ลูอิส ถูกไล่ออกในนาทีที่ 88 หลังสไลด์ปะทะกับ ซามูเอล โอเบง ก่อนเท้าสัมผัสใบหน้าคู่แข่ง จังหวะไหลเข้าหากัน แม้ดาวเตะอังกฤษวัย 20 ปี ประท้วง แต่วีเออาร์ยืนยันใบแดงดังกล่าว
นั่นหมายความว่า ลูอิส จะถูกแบนในเกมที่ 2 กับ อัล ไอน์ ของสหรัฐอาหรับเอมิเรตส์ วันจันทร์นี้
กุนซือกวาร์ดิโอล่าโกรธมากที่ ราม่อน อาบาตติ ผู้ตัดสินชาวบราซิล ตัดสินใจเช่นนี้ และเปิดเผยมุมมองนี้ต่อสาธารณะ
"เขาคิดว่า ขาของเขาสูงขึ้นเล็กน้อย แต่เขา (ลูอิส) อยู่บนสนาม เขาสัมผัสบอล" กวาร์ดิโอล่า กล่าว
"สำหรับความเร็วที่พวกเขาพุ่งเข้าหาเพื่อสัมผัสบอล ริโก้ ไม่ได้เจตนา เขาเป็นผู้เล่นที่ไม่เคยตั้งใจทำร้ายใคร"
"พูดตรงๆ มันไม่จำเป็นเลย ใบแดงนี้ แต่ผู้ตัดสินมีความเห็นที่ต่างออกไป และเขาคือเจ้านาย พวกเขาเช็กวีเออาร์แล้ว ดังนั้น เราต้องยอมรับมัน"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา