ฟุตบอล อินไซเดอร์ รายงานว่า จัสติน ไคลเวิร์ต กองหน้าของ บอร์นมัธ พร้อมที่จะย้ายออกจากสโมสรไปร่วมทีม เลเวอร์คูเซ่น ใน บุนเดสลีกา เยอรมัน
"ห้างขาย" กำลังมองหาตัวแทนคนใหม่เข้ามาแทนที่ โฟลเรียน เวียร์ตซ์ ที่ย้ายไปอยู่กับ ลิเวอร์พูล โดยก่อนหน้านี้มีรายงานว่าสโมสรแสดงความสนใจตัวรุกชาวเนเธอร์แลนด์ ในขณะที่ บิล โฟลี่ย์ เจ้าของทีม "เชอร์รี่ส์" เคยออกมาบอกว่าจะไม่ขวางหากนักเตะต้องการออกจากทีม แต่ต้องเป็นราคาที่เหมาะสมด้วย
จากรายงานของ ฟุตบอล อินไซเดอร์ ระบุว่าตัว ไคลเวิร์ต เองก็พร้อมที่ตะไปร่วมทีม เลเวอร์คูเซ่น เช่นกัน โดยสื่อเจ้าดังกล่าวระบุว่านักเตะได้บอกกับเอเย่นต์ถึงความกังวลหลังแข้งตัวหลักอย่าง ดีน เฮาเซ่น ย้ายไป เรอัล มาดริด ในขณะที่ มิลอส เคอร์เคซ ก็เตรียมย้ายไป ลิเวอร์พูล
นอกจากนี้ในรายของ อิลลิย่า ซาบาร์นี่ และ อองตวน เซเมนโย่ ก็เป็นอีกสองแข้งที่อาจจะย้ายออกจากสโมสรเช่นกันหลังได้รับความสนใจอย่างหนักจากสโมสรอื่นร่วม พรีเมียร์ลีก
ไคลเวิร์ต ย้ายมาเล่นกับ บอร์นมัธ เมื่อปี 2023 โดยฤดูกาลที่ผ่านมาทำผลงานอย่างโดดเด่นด้วยการกด 13 ประตูกับ 8 แอสซิสต์ ใน 39 เกม โดยรวมแล้ว 2 ฤดูกาล ทำได้ 22 ประตูกับ 10 แอสซิสต์ จากการลงเล่นไป 75 เกม
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา