ฟิล โฟเด้น ดาวเตะแมนฯ ซิตี้ หวังว่า ฤดูกาลหน้า เรือใบสีฟ้าจะกลับมาพร้อมพลังและความใหม่สดอีกครั้ง
แมนฯ ซิตี้ ประเดิมศึกชิงแชมป์สโมสรโลก ด้วยชัยชนะเหนือ วีดาด กาซาบลังก้า 2-0 โดยผู้เล่นยอดเยี่ยมประจำแมตช์ตกเป็นของ ฟิล โฟเด้น
แข้งทีมชาติอังกฤษทำประตูแรกได้ และจ่ายให้เพื่อนทำประตูที่ 2 ได้
"ดีใจมากที่ทีมเริ่มต้นฤดูกาลด้วยชัยชนะ" โฟเด้นกล่าวกับ DAZN หลังจบเกม
"มันยากเพราะอากาศร้อน เพราะเราไม่คุ้นเคยกับการเล่นในสนาม ดังนั้น เราต้องครองบอลให้มากขึ้นและอดทนมากขึ้น พวกเขาเล่นได้เยี่ยมเช่นกัน พวกเขาเก่งในการโต้กลับและมีโอกาสมากมายที่เราต้องรับมือ"
โฟเด้นทำประตูไม่ได้ใน 20 นัดที่ผ่านมาให้กับสโมสรและทีมชาติ แต่หวังว่า นี่จะเป็นตัวเร่งให้ฤดูกาลหน้าดีขึ้น "ฤดูกาลใหม่ เติมพลังให้ผม"
เมื่อถูกถามว่า โฟเด้น จะเป็นผู้เล่นสำคัญของ แมนฯ ซิตี้ ฤดูกาลหน้าหรือไม่ เป๊ป กวาร์ดิโอล่า กุนซือคนเก่งกล่าวว่า "แน่นอน เขาจะเป็นผู้เล่นคนสำคัญ แน่นอน เขาจะเป็น มันเป็นอีกบทบาทหนึ่ง เรามีผู้เล่นหมายเลข 10 จำนวนมาก เราต้องปรับเปลี่ยนหลายๆ อย่าง แต่ต้องค่อยเป็นค่อยไป"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา