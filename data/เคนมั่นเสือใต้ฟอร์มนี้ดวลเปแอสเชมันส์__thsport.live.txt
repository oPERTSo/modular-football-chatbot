แฮร์รี่ เคน ศูนย์หน้าบาเยิร์น มิวนิค เจ้าของ 2 ประตู เกมถล่มฟลาเมงโก 4-2 มั่นใจ เสือใต้พร้อมชนปารีส แซงต์-แชร์กแม็ง หากเล่นในระดับของตัวเอง
หลังจบเกมกับฟลาเมงโก เคนกล่าวว่า "มันเป็นเกมยาก เราเล่นกับทีมที่ดีจริงๆ ในสภาพอากาศอันยากลำบาก มันร้อนมาก"
"ผมคิดว่าเราเล่นได้ดีเป็นเวลานาน แต่ทุกครั้งที่เรานำห่าง พวกเขาพยายามจะแย่งบอลกลับมา และทำให้สถานการณ์ยากลำบาก ประตูที่ 4 นั้นสำคัญมากในการคลายความกังวล และจากจังหวะนั้น เราก็จัดการมันได้ดี"
"มันเป็นการจ่ายบอลที่ยอดเยี่ยมของยอช (คิมมิช) การสัมผัสบอลครั้งแรกของผมนำมาสู่ประตู และผมคิดว่า เสาแรกเป็นทางเลือกที่ดีกว่า โชคดีที่มันได้ผล"
ศูนย์หน้าทีมชาติอังกฤษ ยังพูดถึงการเผชิญหน้าปารีส แซงต์-แชร์กแม็งในรอบต่อไป ด้วยว่า "มันจะเป็นเกมที่ยากอีกเกมหนึ่ง"
"เปแอสเชมีฤดูกาลที่ยอดเยี่ยมมาก เราเคยเล่นกับพวกเขาเมื่อต้นปีและเราเป็นฝ่ายได้เปรียบ ดังนั้น เราต้องใช้พลังและความรู้สึกนั้น"
"เรารู้สึกว่า สามารถเอาชนะใครก็ได้ เมื่อเราอยู่ในระดับของเรา เราต้องฟื้นตัวให้ดีและเตรียมพร้อมสำหรับมัน"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา