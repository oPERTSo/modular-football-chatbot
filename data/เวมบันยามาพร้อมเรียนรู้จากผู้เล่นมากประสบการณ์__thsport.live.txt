วิคเตอร์ เวมบันยามา ปรากฎตัวบนเวทีของงาน ฟานาติกส์ เฟสต์ ร่วมกับ เลอบรอน เจมส์ และ ทอม เบรดี้ ในนิวยอร์คเมื่อวันเสาร์
วิคเตอร์ เวมบันยามา เซนเตอร์วัย 21 ปีของ ซาน แอนโธนิโอ สเปอร์ส เปิดเผยว่าเขาพยายามทำตัวเป็นเหมือนฟองน้ำที่คอยดูดซับจากผู้เล่นชั้นนำหลายคนที่ประสบความสำเร็จมากที่สุดในลีกเอ็นบีเอ จากการเปิดเผยบนเวทีของงาน ฟานาติกส์ เฟสต์ ในนิวยอร์คเมื่อวันเสาร์ที่ผ่านมา
'ผมมีคำถามในโทรศัพท์ที่จะถามพวกเขา เคดี (เควิน ดูแรนท์) และ บรอน (เลอบรอน เจมส์)' เวมบันยามา กล่าว 'ผมมีโอกาสพูดคุยกับ (นิโกล่า) โยกิช ราว 45 นาทีที่ ออล-สตาร์ และผมกำลังจดบันทึกอยู่'
'เมื่อมีคนบอกอะไรผม ผมไม่ลืมมันเลย มันมีค่ามากจริงๆ'
เวมบันยามา ขึ้นเวทีร่วมกับ เจมส์ และ ทอม เบรดี้ ตำนานควอร์เตอร์แบ็กเอ็นเอฟแอลที่คว้าแชมป์ ซูเปอร์ โบวล์ 7 สมัย ที่งาน ฟานาติกส์ เฟสต์ เมื่อวันเสาร์ที่ผ่านมา
ขณะที่ เจมส์ ถูกถามในงานเดียวกันว่าเขาจะเล่นต่อไปอีกนานแค่ไหนก่อนจะรีไทร์ สตาร์จาก แอลเอ เลเกอร์ส พูดติดตลกถึง เวมบันยามา ว่า 'ผมคงเล่นต่อไม่นากนัก และยิ่งผมเล่นมากขึ้นเรื่อยๆตราบใดที่เขายังตีลูกห่วยๆของผมไปที่อัฒจันทร์ เขาจะทำให้ผมเลิกเล่นได้'
ส่วน โยกิช กล่าวชื่นชม เวมบันยามา ก่อนหน้านี้ว่า 'ผมคิดว่าเขาทำได้ดีขึ้นในปีนี้มากกว่าปีที่แล้ว และผมคิดว่าเขาจะดีขึ้นอีก ผมคิดว่าเขาเป็นผู้เล่นพิเศษ ผมคิดว่าเขาไม่เหมือนใครและจะถูกจดจำไปตลอด'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา