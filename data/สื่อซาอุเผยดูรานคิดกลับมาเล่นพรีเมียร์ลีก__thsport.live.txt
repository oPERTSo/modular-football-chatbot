อัล-ริยาดห์ สื่อของ ซาอุดิอาระเบีย รายงานว่า จอน ดูราน กองหน้าของ อัล นาสเซอร์ กำลังคิดเรื่องการกลับไปเล่นในพรีเมียร์ลีกอีกครั้ง แม้เพิ่งมาร่วมทีมได้ไม่ถึงปี
แข้งทีมชาติโคลอมเบียทำผลงานได้อย่างน่าประทับใจกับ แอสตัน วิลล่า ในช่วงครึ่งซีซั่นแรกของฤดูกาล 2024/25 ด้วยการทำ 12 ประตูจาก 29 เกม แม้ว่าส่วนใหญ่จะลงเล่นในฐานะตัวสำรองเท่านั้น
ด้วยผลงานที่ดีทำให้สื่อจับโยงว่าบรรดาสโมสรดังทั้ง อาร์เซน่อล, เชลซี และ แมนเชสเตอร์ ยูไนเต็ด แสดงความสนใจ แต่สุดท้ายเจ้าตัวกลับเลือกย้ายไปเล่นกับ อัล นาสเซอร์ ด้วยค่าตัว 65 ล้านปอนด์ชนิดช็อกแฟนบอล
แม้ว่าผลงานกับทีมดังแดนเศรษฐีน้ำมันจะถือว่าใช้ได้กับการทำ 12 ประตูจาก 18 เกม แต่ทางสื่ออย่าง อัล-ริยาดห์ ระบุว่า ดูราน มีปัญหาในการเล่นที่ ซาอุดิ โปรลีก ซึ่งส่งผลต่อสภาพจิตใจและความมั่นคงทางด้านเทคนิค
รายงานเผยว่ามีสโมสรที่ไม่ระบุชื่อใน อังกฤษ แสดงความสนใจในการยืมตัว ดูราน และตัวนักเตะก็สนใจเช่นกันหาก อัล นาสเซอร์ อนุญาตให้ออกจากทีมได้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา