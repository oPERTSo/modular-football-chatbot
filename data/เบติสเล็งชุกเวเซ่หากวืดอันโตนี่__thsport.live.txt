เดียรีโอ อาส รายงานว่า เรอัล เบติส กำลังเล็ง ซามูเอล ชุกเวเซ่ ของเอซี มิลาน หากวืดคว้าตัว อันโตนี่ ของแมนฯ ยูนไนเต็ด
รองแชมป์คอนเฟอเรนซ์ ลีก กำลังมองหาปีกคนใหม่ในซัมเมอร์นี้ และแม้การเซ็นสัญญาใหม่กับ อันโตนี่ เป็นเป้าหมายสำคัญสุด แต่มันอาจไม่เกิดขึ้นหาก แมนฯ ยูไนเต็ด ไม่ยอมลดราคานักเตะลงมา
นอกจากนั้นยังมีสโมสรอื่นๆ ที่ต้องการเซ็นสัญญากับปีกบราซิเลียนด้วย โดยเฉพาะอย่างยิ่ง ไบเออร์ เลเวอร์คูเซ่น
ความไม่แน่นอนนี้ทำให้ เรอัล เบติส ต้องพิจารณาทางเลือกอื่นในกรณีที่ไม่อาจคว้าตัว อันโตนี่ และตามรายงานของ เดียรีโอ อาส ระบุว่า ผู้เล่นรายหนึ่งที่อยู่ในสายตาของ เรอัล เบติส คือ ซามูเอล ชุกเวเซ่ อดีตผู้เล่น บียาร์เรอัล
ชุกเวเซ่ ซึ่งย้ายออกจาก บียาร์เรอัล ในปี 2023 มีปัญหาในการยึดตัวจริงกับ มิลาน
ปีศาจแดงดำเปิดรับข้อตกลง เนื่องจากต้องการระดมทุนเพื่อนำไปลงทุนในทีมใหม่ ซึ่งทำให้เรอัล เบติส มีความหวังถึงการเสริมทัพนี้ หากวืดเซ็นสัญญากับ อันโตนี่
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา