โอเล่ กุนนาร์ โซลชา เฮดโค้ช เบซิคตัส ยกย่องวิสัยทัศน์ของผู้บริหารชุดปัจจุบันว่าเปี่ยมความทะเยอทะยานเฉกเช่น แมนฯ ยูไนเต็ด อดีตต้นสังกัดของเขาที่ชอบตั้งแถวใหม่ อย่างร่วมเตะ ยูโรเปี้ยน คัพ (เดิม) ก็คือสโมสรแรกจากอังกฤษที่ทำได้
หลังจากกุนซือวัย 52 ปีมารับตำแหน่งแทน แซร์ดาร์ โทปรัคเตเป้ เฮดโค้ชรักษาการกลางซีซั่น 2024-25 ปรากฏว่าสามารถพา ‘อินทรีดำ’ จบลำดับ 4 ซูเปอร์ลีก ตุรเคีย จนคว้าสิทธิเตะ ยูโรปา ลีก ฤดูกาลใหม่ นำมาซึ่งการสนับสนุนอย่างเต็มรูปแบบจากฝ่ายบริหาร
แน่นอนอดีตผจก.ทีม ‘ปีศาจแดง’ ไม่เคลมเครดิตไว้เอง บอกทุกอย่างมาจากวิสัยทัศน์ของปธ.สโมสรเป็นสำคัญ
“ผมมักรู้สึกเสมอว่า เบซิคตัส กับ แมนฯ ยูไนเต็ด คือสโมสรที่มีความเหมือนกัน” การเปิดปากผ่าน ‘เฮอร์ริเย็ต’
“ทั้ง เบซิคตัส และ ยูไนเต็ด ต่างเป็นสโมสรแรกของชาติที่ได้ร่วมเตะ ยูโรเปี้ยน คัพ (เดิม)”
“ก็ยินดีที่ได้เป็นส่วนหนึ่งในประวัติศาสตร์ความสำเร็จที่ เบซิคตัส”
“เอาจริงๆกว่าผมจะได้ลงเอยกับที่นี่ก็ในการทาบทามครั้งที่ 3 - ย้อนไปครั้งแรกผมตอบตกลงไปแล้วแต่ไม่เกิดขึ้น เป็น แฟร์นานโด ซานโต๊ส รับงานไปแทน”
“จากนั้นมีโอกาสพูดคุยอีกที กลายเป็นว่าทีมเลือก โจวานนี่ ฟาน บรองค์ฮอร์สต์ “
“กระทั่งเที่ยวนี้ทั้งปธ.สโมสร และตัวผมเองวิสัยทัศน์ตรงกัน จนเราตกลงกันได้ในทันที”
น่าติดตามฤดูกาลใหม่ของ ซูเปอร์ลีก ตุรเคีย แข่งขันดุเดือดเพราะขาใหญ่ กาลาตาซาราย หรือ เฟเนร์บาห์เช่ จัดหนักไปหลายราย
ด้าน เบซิคตัส ยืมกองหน้า แทมมี่ อบราฮัม จาก โรม่า และดึงกองกลาง ออร์กุน ก็อกคู จาก เบนฟิก้า
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา