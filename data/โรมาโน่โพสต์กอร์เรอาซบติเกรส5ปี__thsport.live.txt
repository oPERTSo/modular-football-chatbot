ฟาบริซิโอ โรมาโน่ ผู้สื่อข่าวชื่อดัง โพสต์ข้อความยืนยันว่า อังเคล กอร์เรอา กองหน้าแอต.มาดริด บรรลุข้อตกลงย้ายไป ติเกรส ในลีกเม็กซิโกแล้ว
นักข่าวชื่อดัง โพสต์ข้อความใน X ระบุว่า "อังเคล กอร์เรอา ไปติเกรส เฮีย วีโก! ยืนยันข้อตกลงสำหรับกองหน้ารายนี้ที่จะออกจากแอต.มาดริด และย้ายไปเม็กซิโก"
"หลังการเจรจาที่คืบหน้าไปเมื่อเดือนพฤษภาคม ข้อตกลงเสร็จสิ้นแล้ว และคอร์เรอาเซ็นสัญญา 5 ปี ตามรายงานของ เซซาร์ หลุยส์ เมร์โล่"
กอร์เรอา ย้ายจากซาน ลอเรนโซ่ ในบ้านเกิด มาอยู่กับแอต.มาดริดตั้งแต่ปี 2014 โดยมีส่วนร่วมคว้าแชมป์ลา ลีกา 2020-21, แชมป์ยูโรปา ลีก 2017-18, แชมป์ยูฟ่า ซูเปอร์ คัพ 2018 และรองแชมป์ยูฟ่า แชมเปี้ยนส์ ลีก 2015-16
ตอนนี้ กองหน้าชาวอาร์เจนไตน์ อยู่ระหว่างเล่นให้แอต.มาดริด ในศึกชิงแชมป์สโมสรโลก ที่สหรัฐฯ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา