อันโตนิโอ รือดิเกอร์ ปะทะคารมณ์กับ กุสตาโว่ กาบราล ก่อนมีรายงานว่ากองหลังกัปตันทีม ปาชูก้า เหยียดเชื้อชาติแนวรับชาวเยอรมันของทีมชุดขาว
ไฮเม่ โลซาโน่ เทรนเนอร์ ปาชูก้า เชื่อในความเป็นมืออาชีพของ กุสตาโว่ กาบราล กองหลังกัปตันทีมวัย 39 ปีว่าจะไม่แสดงพฤติกรรมเหยียดเชื้อชาติ อันโตนิโอ รือดิเกอร์ กองหลังชาวเยอรมันของ เรอัล มาดริด ตามการกล่าวหาแต่อย่างใด ตามรายงานจากมุนโด้เดปอร์ติโบเมื่อวันจันทร์ที่ผ่านมา
เหตุการณ์ดังกล่าวเกิดขึ้นในช่วงท้ายเกม เมื่อนักเตะทั้งสองคนปะทะกันและมีการโต้คารมณ์กันก่อนที่ผู้ตัดสิน รามอน อาบัตติ จะเข้ามาแยกวงก่อนเรื่องราวจะลุกลามบานปลาย
อย่างไรก็ตาม รือดิเกอร์ เดินเข้าไปหาผู้ตัดสินอีกครั้งเพื่อแจ้งให้ทราบว่าเขาถูกเหยียดเชื้อชาติ และ อาบัตติ ส่งสัญญาณว่าอาจมีเหตุการณ์ดังกล่าวเกิดขึ้นทำให้ ฟีฟ่า ต้องดำเนินการสอบสวน
'ผมเพิ่งทราบเรื่องดังกล่าวตอนนี้จากที่คุณบอกผม' โลซาโน่ กล่าวหลังเกม 'เราไม่ได้คุยกันเรื่องนี้ในห้องแต่งตัว ผมยังไม่มีโอกาสคุยกับ กาบราล ดังนั้นตอนนี้ผมจึงไม่สามารถให้คำอธิบายหรือหาข้อแก้ตัวได้'
แม้จะยอมรับว่าการเหยียดเชื้อชาติไม่ควรมีที่ยืนในวงการฟุตบอล แต่ โลซาโน่ ยังยืนหยัดเคียงข้างตัวตนของลูกทีมเขา
'ไม่มีอะไรมาแก้ตัวสำหรับพฤติกรรมแบบนี้ แต่เมื่อคุณรู้จัก กุสตาโว่ แล้ว ผมสามารถพูดได้ว่าสิ่งนี้ไม่เคยเกิดขึ้นมาก่อน ไม่ว่าจะเป็นกับเขาหรือนักเตะของเราคนหนึ่งคนใดในลีกนี้ ผมขอส่งมือเข้ากองไฟเพื่อกัปตันทีมของผม'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา