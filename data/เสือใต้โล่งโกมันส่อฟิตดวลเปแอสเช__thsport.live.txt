คิงส์ลี่ย์ โกมัน ปีกฝรั่งเศสของบาเยิร์น มิวนิค เจ็บไม่หนักและน่าจะฟิตพร้อมช่วยทีมในเกมกับ ปารีส แซงต์ แชร์กแมง ศึกชิงแชมป์สโมสรโลก รอบ 8 ทีมสุดท้าย
บาเยิร์น มิวนิค ทำผลงานได้ดีในวันอาทิตย์ที่ผ่านมา โดยสามารถผ่านเข้ารอบก่อนรองชนะเลิศ ฟีฟ่า คลับ เวิลด์ คัพ หลังชนะฟลาเมงโก 4-2 ไปเจอกับแชมป์ยุโรปทีมล่าสุดอย่าง ปารีส แซงต์-แชร์กแมง
คิงสลี่ย์ โกมัน ออกจากสนามก่อนครบชั่วโมงเล็กน้อยเนื่องจากอาการบาดเจ็บ ซึ่งเป็น ลีรอย ซาเน่ ลงมาเล่นแทนในตำแหน่งปีกซ้าย
เมื่อพิจารณาจากสถิติการบาดเจ็บของโกมัน แฟนบอลบาเยิร์นคาดการณ์ว่า ปีกฝรั่งเศสอาจต้องพักรักษาตัวอีก
อย่างไรก็ตาม เคอร์รี่ เฮา นักข่าวของสกาย สปอร์ตส์ รายงานว่า โกมันน่าจะฟิตทันเกมกับปารีส แซงต์ แชร์กแมง โดยน่าร่วมฝึกซ้อมกับทีมในวันพุธนี้ได้
ปีกชาวฝรั่งเศสรายนี้มีสถิติที่ดีในการเจอกับปารีส แซงต์-แชร์กแมง ดังนั้น แว็งซองต์ ก็องปานี กุนซือบาเยิร์น มิวนิค จึงคาดหวังว่า เขาจะฟิตทันเกมวันเสาร์นี้
อย่างไรก็ดี ด้วยประวัติบาดเจ็บของโกมัน และการอำลาของซาเน่ ทำให้การเซ็นสัญญาปีกคนใหม่มีความสำคัญสำหรับบาเยิร์น มิวนิคมากขึ้น
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา