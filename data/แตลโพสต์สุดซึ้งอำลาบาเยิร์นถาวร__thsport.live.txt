มาติส แตล กองหน้าชาวฝรั่งเศส โพสต์ร่ำลา บาเยิร์น มิวนิค หลังย้ายถาวรร่วมทีม สเปอร์ส
แตล อยู่กับ บาเยิร์น มิวนิค ตั้งแต่ปี 2022 หลังย้ายมาจาก แรนส์ ในฝรั่งเศส ได้ลงเล่นให้เสือใต้ 83 นัด ทำได้ 16 ประตู ก่อนถูกปล่อยยืมตัวเล่นที่ สเปอร์ส ในครึ่งฤดูกาลหลัง
"ไก่เดือยทอง" ตัดสินใจดึงตัวดาวยิงวัย 20 ปี ร่วมทีมถาวรด้วยค่าตัว 30 ล้านปอนด์ พร้อมกับเซ็นสัญญายาว 6 ปี หรือจนถึงซัมเมอร์ 2031
หลังปิดฉากกับ บาเยิร์น มิวนิค อย่างเป็นทางการ แตล ได้โพสต์อินสตาแกรมส่วนตัวเพื่ออำลาแฟนบอลเสือใต้ และขอบคุณทุกคนที่เกี่ยวข้อง
"ถึงแฟนบอลบาเยิร์นที่รัก ไม่เคยเป็นเรื่องง่ายเลยที่จะต้องบอกลาผู้คนที่เรารัก...แต่ตอนนี้ถึงเวลาแล้ว"
"ผมรักทุกนาทีที่ได้ลงเล่นให้กับสโมสรอันยิ่งใหญ่แห่งนี้ และ มิวนิคจะอยู่ในใจผมตลอดไป"
"ขอขอบคุณแฟนบอลทุกคนสำหรับแรงสนับสนุนอันเหลือเชื่อตลอดเวลาที่ผมอยู่ที่นี่ นี่คือสิ่งพิเศษมากสำหรับผม และผมจะไม่มีวันลืม"
สุดท้ายนี้ ขอมอบคำขอบคุณไปยังบอร์ดบริหาร, โค้ช, ทีมงาน และเพื่อนร่วมทีมทุกคน ขออวยพรให้ทุกคนพบเจอแต่สิ่งดีๆ ในอนาคต"
"ลาก่อนทุกคน จนกว่าเราจะได้พบกันใหม่ ด้วยรักเสมอ" แตล กล่าว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา