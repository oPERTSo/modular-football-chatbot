อินเตอร์ มิลาน ได้รับข่าวดี มาร์กกุส ตูราม กองหน้าชาวฝรั่งเศส ฟื้นตัวจากอาการบาดเจ็บและกลับมาซ้อมเต็มรูปแบบกับทีม พร้อมดวล ฟลูมิเนนเซ่ ในรอบ 16 ทีมสุดท้าย ศึกสโมสรโลก
ตูราม พลาดลงสนามในสองนัดหลังสุดที่พบ อุราวะ เรดส์ และ ริเวอร์เพลท แต่ล่าสุดกลับมาซ้อมเต็มกับทีมได้เมื่อวันเสาร์ที่ผ่านมา และพร้อมมีชื่อในเกมเจอ ฟลูมิเนนเซ่ วันจันทร์ที่ 30 มิถุนายนนี้ ตามเวลาท้องถิ่นในสหรัฐฯ
ขณะที่รายของ ฟรานเชสโก้ ปิโอ เอสโปซิโต้ หัวหอกดาวรุ่ง ต้องเข้ารับการตรวจอาการกล้ามเนื้อ และยังไม่แน่ว่าจะฟิตทันเกมวันจันทร์หรือไม่
อย่างไรก็ตาม ฮาคาน ชาลาโนลู, พีโอเตอร์ ซีลินสกี้, เบนฌาแม็ง ปาวาร์ และ ยานน์ บิสเซ็ค ที่มีปัญหาบาดเจ็บทั้งหมด จะไม่มีส่วนร่วมในช่วงที่เหลือของรายการนี้ หลังถูกส่งตัวกลับยุโรปเป็นที่เรียบร้อย
หาก อินเตอร์ ผ่าน ฟลูมิเนนเซ่ ได้ จะเข้าไปพบผู้ชนะระหว่าง แมนเชสเตอร์ ซิตี้ กับ อัล-ฮิลาล ในรอบก่อนรองชนะเลิศ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา