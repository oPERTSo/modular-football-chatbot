ทอม เฟลโลว์ส ของเวสต์บรอมวิช เข้ามาแทนที่ โจ๊บ เบลลิงแฮม ในทีมชาติอังกฤษชุดอายุต่ำกว่า 21 ปี สำหรับศึกชิงแชมป์แห่งชาติยุโรป ซัมเมอร์นี้
เบลลิงแฮมคนน้องได้รับเลือกให้ติดทีมของ ลี คาร์สลี่ย์ สำหรับทัวร์นาเม้นต์ดังกล่าว ซึ่งจัดการแข่งขันที่ประเทศสโลวาเกีย ระหว่างวันที่ 11-28 มิถุนายนนี้
อย่างไรก็ตาม โจ๊บเพิ่งเซ็นสัญญาย้ายไปร่วมทัพ โบรุสเซีย ดอร์ทมุนด์ เมื่อต้นสัปดาห์ที่ผ่านมา และถูกเลือกติดทีมเสือเหลือง สำหรับทำศึกชิงแชมป์สโมสรโลก ที่สหรัฐฯ ทันที ส่งผลต่อทีมชาติอังกฤษ ยู-21 อย่างเลี่ยงไม่ได้
ทั้งนี้ ทัพสิงโตน้อยจะเริ่มต้นเส้นทางป้องกันแชมป์ยุโรป รุ่นเล็ก ด้วยการพบ สาธารณรัฐเช็ก ในรอบแบ่งกลุ่ม คืนวันพฤหัสบดีนี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา