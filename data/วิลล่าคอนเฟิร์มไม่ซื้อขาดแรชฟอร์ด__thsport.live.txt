แอสตัน วิลล่า ยืนยันไม่ใช้เงื่อนไขซื้อขาด มาร์คัส แรชฟอร์ด ที่มีมูลค่า 40 ล้านปอนด์ หลังหมดสัญญายืมตัวอย่างเป็นทางการ
แรชฟอร์ด ที่ย้ายมาจาก แมนฯ ยูไนเต็ด ด้วยสัญญายืมตัวในตลาดหน้าหนาว ลงเล่นให้ วิลล่า ทั้งหมด 17 นัด มีส่วนร่วม 9 ประตูในทุกรายการ
อย่างไรก็ตาม วิลล่า ยืนยันเมื่อวันจันทร์ที่ 30 มิถุนายนที่เป็นวันสิ้นสุดสัญญายืมตัวว่า แรชฟอร์ด จะต้องกลับต้นสังกัดจริง แมนฯ ยูไนเต็ด เช่นเดียวกับ มาร์โก อาเซนซิโอ้ ที่กลับ ปารีส แซงต์-แชร์กแมง และ อักเซล ดิซาซี่ กลับ เชลซี
แรชฟอร์ด ต้องย้ายออกจากโอลด์ แทร็ฟฟอร์ด แน่นอนในตลาดซัมเมอร์นี้เพราะไม่อยู่ในแผนของกุนซือ รูเบน อาโมริม ขณะที่ค่าตัว 40 ล้านปอนด์ยังคงเปิดให้สโมสรอื่นที่สนใจสามารถเจรจาได้
นอกจากนี้ วิลล่า ยังยืนยันว่า โรบิน โอลเซ่น ผู้รักษาประตู และ คอร์ตนี่ย์ เฮาส์ กองหลัง ต่างอำลาทีมเช่นกัน หลังหมดสัญญา
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา