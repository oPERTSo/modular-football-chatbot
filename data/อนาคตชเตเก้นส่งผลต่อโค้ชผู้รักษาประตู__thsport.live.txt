โฆเซ่ ราม่อน เด ลา ฟวนเต้ (ขวา) โค้ชผู้รักษาประตูของ บาร์เซโลน่า อาจย้ายออกจากสโมสรหาก มาร์ก-อันเดร แทร์ ชเตเก้น (ซ้าย) ไม่อยู่กับทีมต่อไป
'เดียรีโอ อาส' รายงานเมื่อวันพุธที่ผ่านมาว่าอนาคตที่ไม่แน่นอนของ มาร์ก-อันเดร แทร์ ชเตเก้น กับ บาร์เซโลน่า ส่งผลกระทบต่อ โฆเซ่ ราม่อน เด ลา ฟวนเต้ โค้ชผู้รักษาประตูวัย 63 ปีด้วยเช่นกัน หากนายทวารชาวเยอรมันย้ายออกจากสโมสรในช่วงซัมเมอร์นี้
ราม่อน ทำงานโค้ชผู้รักษาประตูของ บาร์เซโลน่า มานาน 13 ปีนับตั้งแต่ ตีโต้ บีลาโนบา กุมบังเหียน ทว่าอนาคตของโค้ชวัย 63 ปีเริ่มไม่แน่นอนหาก แทร์ ชเตเก้น ตัดสินใจอำลาทีมอาซูลกราน่าในช่วงหน้าร้อนนี้
ตามรายงานระบุว่าแม้ ราม่อน จะมีความสัมพันธ์อันดีกับ ฮันซี่ ฟลิค ก็ตาม แต่อนาคตของโค้ชวัย 63 ปียังไม่มีความชัดเจนหาก แทร์ ชเตเก้น ย้ายออกจาก บาร์เซโลน่า เนื่องจากเทรนเนอร์ชาวเยอรมันยังมี โทนี่ ทาปาโลวิช อดีตโค้ชผู้รักษาประตูของ บาเยิร์น มิวนิค อยู่ในทืมสตาฟฟ์ด้วยเช่นกัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา