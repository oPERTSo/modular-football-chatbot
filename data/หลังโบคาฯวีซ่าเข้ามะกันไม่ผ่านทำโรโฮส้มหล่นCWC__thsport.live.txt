อายร์ตอน คอสต้า กองหลัง โบคา จูเนียร์ส ไม่ได้รับวีซ่าอนุญาตเดินทางเข้าประเทศสหรัฐฯ ส่งผลให้ทัวร์นาเมนต์ ฟีฟ่า เวิลด์ คัพ 2025 ซึ่งจะเปิดฉากบทบาทเสาหลักเกมรับจะตกที่ มาร์กอส โรโฮ อดีตแข้ง แมนฯ ยูไนเต็ด
รายงานจาก ‘มาร์กา’ ว่าฝ่ายประสานงานของ โบคาฯ พยายามยื่นเอกสารเพื่อขอวีซ่าแก่ คอสต้า ถึงสองครั้ง แต่ถูกปฏิเสธทั้งหมด เบื้องต้นทางสโมสรไม่แจ้งสาเหตุ
แต่สื่อฯดังไปขุดคุ้ยมาว่าแข้งวัยเบญจเพสเคยถูกจับกุมฐานคดีลักขโมยเมื่อปี 2018 แต่ก็ถูกตัดสินให้ควบคุมความประพฤติในเวลา 5 ปีต่อมา แลกกับการไม่ต้องติดคุกติดตะราง
ลงลึกในเหตุที่ก่อคือรวมกลุ่มมากกว่า 1 คนบุกรุกเข้าไปขโมยของย่านชุมชน ซึ่งบันทึกการก่อคดียังไม่ถูกลบจากประวัติอาชญากรรมและส่งผลกระทบต่อการขอวีซ่าเข้าสหรัฐฯ
นอกจากคดีลักขโมยแล้ว อายร์ตอน ยังมีชื่อพัวพันเหตุความรุนแรงในครอบครัวนำสู่การฆาตกรรมโดยมีพี่ชายของเขาตกเป็นจำเลย เพียงแต่แข้ง โบคาฯ ไม่ถูกฟ้องดำเนินคดีด้วย
มันจึงเป็นการพลาดโอกาสเตะ คลับ เวิลด์ คัพ หนที่สองของ คอสต้า ต่อจากเมื่อปี 2023 ซึ่งคราวนั้นถูกแบนฐานะแข้ง อินเดเปนเดียนเต้
นั่นทำให้เฮดโค้ช มิเกล อังเคล รุสโซ่ ต้องผลักดัน มาร์กอส โรโฮ วัย 35 ปีมาเป็นตัวหลักสำหรับทัวร์นาเมนต์ที่ สหรัฐฯ​ เพื่อรับมือคู่แข่งในกลุ่ม ซี อย่าง บาเยิร์น มิวนิค, เบนฟิก้า และ โอ๊คแลนด์ ซิตี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา