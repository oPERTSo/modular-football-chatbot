เซบีย่า ประกาศแต่งตั้ง มาตีอัส อัลเมย์ดา เฮดโค้ชชาวอาร์เจนไตน์ เป็นกุนซือคนใหม่ด้วยสัญญา 3 ปี อย่างเป็นทางการ
อัลเมย์ดา กลายเป็นกุนซือคนที่ 8 ในรอบ 3 ฤดูกาลของ เซบีย่า ที่ปลด การ์เซีย ปิเมียนต้า ในเมษายนก่อนให้ ฆัวกิน กาปาร์รอส คุมถึงจบฤดูกาล
เซบีย่า จบเพียงอันดับ 17 ของตาราง ห่างโซนตกชั้นคะแนนเดียว และเป็นคะแนนตำสุดนับตั้งแต่ปี 2000 ที่ตกชั้น
ล่าสุด เซบีย่า ประกาศอย่างเป็นทางการให้ มาตีอัส อัลเมย์ดา รับตำแหน่งกุนซือคนใหม่ด้วยสัญญาจนถึงปี 2028
อดีตกองกลางทีมชาติอาร์เจนติน่า เคยเป็นนักเตะ เซบีย่า อยู่หนึ่งฤดูกาล โดยย้ายเข้ามาจาก ริเวอร์เพลท ในปี 1996 ก่อนย้ายไป ลาซิโอ, ปาร์ม่า, อินเตอร์ มิลาน กระทั่งแขวนสตั๊ดในปี 2011
ส่วนในบทบาทด้านโค้ช กุนซือวัย 51 ปี เคยคุม ริเวอร์เพลท, บานฟิลด์, กัวดาลาฮาร่า, ซาน โฮเซ่ เอิร์ธเควกส์ และเพิ่งจบช่วงเวลา 3 ฤดูกาลกับ เออีเค เอเธนส์ ด้วยผลงานแชมป์ลีกกรีซ 1 สมัย และบอลถ้วยอีก 1 สมัย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา