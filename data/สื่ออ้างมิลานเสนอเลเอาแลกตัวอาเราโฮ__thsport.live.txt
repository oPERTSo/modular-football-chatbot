ราฟาเอล เลเอา ถูก เอซี มิลาน เสนอให้ บาร์เซโลน่า เพื่อแลกตัวกับ โรนัลด์ อาเราโฮ หลังหลังทีมชาติอุรุกวัยของทัพอาซูลกราน่า
มุนโด้เดปอร์ติโบ รายงานเมื่อวันจันทร์ที่ผ่านมาว่า เอซี มิลาน ได้เสนอ ราฟาเอล เลเอา แนวรุกทีมชาติโปรตุเกสเพื่อแลกตัวกับ โรนัลด์ อาเราโฮ กองหลังทีมชาติอุรุกวัยของ บาร์เซโลน่า
บาร์เซโลน่า กำลังมองหาแนวรุกฝั่งซ้ายเพิ่มเติมโดยมีข่าวเชื่อมโยงกับ หลุยส์ ดีอาซ ของ ลิเวอร์พูล, มาร์คัส แรชฟอร์ด ของ แมนฯยูไนเต็ด และ นีโก้ วิลเลียมส์ ของ แอธเลติก บิลเบา อีกทั้งยังเคยมีข่าวสนใจ เลเอา แนวรุกวัย 26 ปีของทีมปีศาจแดง-ดำเช่นเดียวกัน
ขณะที่อนาคตของ อาเราโฮ ยังไม่ได้รับการการันตีอย่างชัดเจน แม้ว่าแนวรับชาวอุรุกวัยจะขยายสัญญากับสโมสรออกไปจนถึงปี 2031 ก็ตาม แต่ค่าฉีกสัญญาของเขาจะลดลงเหลือ 65 ล้านยูโรในช่วงวันที่ 1-15 กรกฎาคมนี้ นั่นทำให้เซนเตอร์วัย 26 ปีได้รับความสนใจจาก บาเยิร์น มิวนิค และ เอซี มิลาน โดยมีรายงานว่า มัสซิมิเลียโน่ อัลเลกรี ชื่นชอบ อาเราโฮ มาก
ตามรายงานระบุว่า เอซี มิลาน ได้เสนอ เลเอา แลกตัวกับ อาเราโฮ ซึ่งดีลดังกล่าวสามารถช่วยแก้ปัญหาให้ทั้งสองทีมในเวลาเดียวกัน และน่าสนใจว่าทุกฝ่ายจะเดินหน้าต่อไปเพื่อให้ดีลนี้เกิดขึ้นจริงหรือไม่
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา