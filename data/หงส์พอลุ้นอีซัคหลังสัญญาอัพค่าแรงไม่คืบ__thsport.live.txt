ลิเวอร์พูล ตกเป็นข่าวว่าเตรียมที่จะทำลายสถิติการย้ายทีมเป็นครั้งที่สอง ขณะที่อนาคตของ อเล็กซานเดอร์ อีซัค กับ นิวคาสเซิ่ล ยังคงน่ากังขา
แชมป์พรีเมียร์ลีกได้เซ็นสัญญากับ โฟลเรียน เวียร์ตซ์ เรียบร้อยแล้วด้วยค่าตัว 116 ล้านปอนด์ และยังคว้า เจเรมี่ ฟริมปง จาก เลเวอร์คูเซ่น รวมถึง มิลอส เคอร์เคซ จาก บอร์นมัธ ด้วย
แต่การได้ตัว อีซัค ซึ่งมีเอเยนต์คนเดียวกับ เคอร์เคซ จะถือเป็นการเซ็นสัญญาที่เหนือชั้น มันจะเป็นสถิติใหม่ของเกาะอังกฤษสำหรับค่าตัวของดาวเตะทีมชาติสวีเดน โดยคาดว่าจะอยู่ที่ 125 ล้านปอนด์ แต่ ลิเวอร์พูล ก็มีความชัดเจนในเรื่องนี้ พวกเขาพร้อมจะเดินหน้าเต็มที่หากได้รับการสนับสนุน
นิวคาสเซิ่ล ยังคงยืนยันว่า อีซัค ไม่ได้มีไว้ขาย และต้องการเพิ่มค่าเหนื่อย 120,000 ปอนด์ต่อสัปดาห์ ซึ่งเป็นงานที่น่าจะทำภายใต้การดูแลของ พอล มิตเชลล์ อดีตผู้อำนวยการฟุตบอล แต่การเจรจาก็หยุดชะงักเมื่อต้นปี และไม่มีความคืบหน้าใดๆ
ปัจจุบัน อีซัค อยู่กับ นิวคาสเซิ่ล ที่ออสเตรียเพื่อเข้าแคมป์ฝึกซ้อม และพวกเขาต้องการเสริมแนวรุกด้วยการซื้อ อูโก้ เอกีตีเก้ จาก แฟร้งค์เฟิร์ต แต่จนถึงตอนนี้ ข้อเสนอของพวกเขายังต่ำกว่าที่สโมสรเยอรมันคาดหวังไว้มาก โดยพวกเขาต้องการ 100 ล้านยูโร (86 ล้านปอนด์) สำหรับดาวเตะทีมชาติฝรั่งเศสชุดยู-21
เดลี่ เมล รายงานว่า นิวคาสเซิ่ล ได้ยื่นข้อเสนอ 70 ล้านปอนด์ เพื่อขอซื้อ เอกีตีเก้ ซึ่งเป็นนักเตะที่ ลิเวอร์พูล ยังคงให้ความสนใจเช่นกัน แต่โครงสร้างข้อเสนอที่พวกเขายื่นมานั้นไม่สอดคล้องกับสิ่งที่ แฟร้งค์เฟิร์ต ต้องการ มันถือเป็นช่วงเวลาที่ท้าทายสำหรับ นิวคาสเซิ่ล ซึ่งตกลงที่จะขาย ฌอน ลองสต๊าฟฟ์ ให้กับ ลีดส์ ยูไนเต็ด
ลิเวอร์พูล มุ่งมั่นที่จะเพิ่มกองหน้าให้กับทีมนับตั้งแต่คว้าแชมป์สมัยที่ 20 และถึงแม้ว่า อีซัค จะเป็นตัวเลือกที่เหมาะสมที่สุด แต่แนวทางการดำเนินงานของสโมสรคือการมองหาเป้าหมายอื่นๆ หากจำเป็น
นอกจาก อีซัค และ เอกีตีเก้ แล้ว ลิเวอร์พูล ยังมีการพูดถึง โอลลี่ วัตกิ้นส์ กองหน้า แอสตัน วิลล่า และ โยอัน วิสซ่า หัวหอก เบรนท์ฟอร์ด ซึ่งเกือบจะย้ายไป อาร์เซน่อล ในเดือนมกราคม ขณะที่ วิคเตอร์ โอซีเมน ก็ถูกพูดถึงระหว่างการเจรจากับ นาโปลี เกี่ยวกับ ดาร์วิน นูนเญซ เช่นกัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา