ราอูล โมโร่ แนวรุกทีมชาติสเปนชุดยู-21 ปี บรรลุข้อตกลงส่วนตัวกับ อาแจ็กซ์ อัมส์เตอร์ดัม จากรายงานของสื่อเมืองกังหันลม
ไมค์ เฟอร์ไวย์ ผู้สื่อข่าวของ เดอ เทเลกราฟ รายงานเมื่อวันพฤหัสฯที่ผ่านมาว่า อาแจ็กซ์ อัมส์เตอร์ดัม บรรลุข้อตกลงส่วนตัวกับ ราอูล โมโร่ แนวรุกทีมชาติสเปนชุดยู-21 ปีแล้วเหลือเพียงการเจรจาเรื่องค่าตัวกับ เรอัล บายาโดลิด เท่านั้น
โมโร่ ยังอยู่ภายใต้สัญญาจนถึงปี 2028 แต่การตกชั้นของ เรอัล บายาโดลิด ทำให้แนวรุกวัย 22 ปีเตรียมย้ายสังกัดในช่วงซัมเมอร์นี้ ก่อนมีรายงานว่าเขาบรรลุข้อตกลงส่วนตัวกับ อาแจ็กซ์ อัมส์เตอร์ดัม สโมสรชั้นนำของลีกเมืองกังหันลมด้วยสัญญา 5 ปีเหลือเพียงขั้นตอนการเจรจาเรื่องค่าตัวกับต้นสังกัดของนักเตะ
'อาแจ็กซ์ บรรลุข้อตกลงปากเปล่ากับ โมโร่ หลังจากเกมชิงแชมป์แห่งชาติยุโรปรุ่นอายุต่ำกว่า 21 ปีระหว่าง อิตาลี กับ สเปน ซึ่งแข้งทีมชาติสเปนมีบทบาทสำคัญ' เฟอร์ไวย์ กล่าว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา