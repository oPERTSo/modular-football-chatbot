คริสเตียน เอริคเซ่น กองกลางไร้สังกัดที่มีสายสัมพันธ์อันดีกับสโมสร ท็อตแน่ม ฮอตสเปอร์ หรือ เบรนท์ฟอร์ด กล้าการันตีว่าการที่ ไก่เดือยทอง ได้ โธมัส แฟร้งค์ ไปเป็นเฮดโค้ชเหมาะเจาะทุกประการ
แข้งเดนส์เคยเล่นให้ ท็อตแน่ม ระหว่าง 2013-2020 รวมถึงสวมเครื่องแบบ ‘พญาผึ้ง’ ในตอนที่ แฟร้งค์ คุมทัพเมื่อปี 2022
ดังนั้นเมื่อนายเก่าได้มาคุมอดีตต้นสังกัดเดิมของ เอริคเซ่น มันจึงรู้สึกร่วมเป็นพิเศษ เพราะมีสัญชาติเดียวกันอีก
“ผมคิดว่าแกคือเฮดโค้ชที่เหมาะสมกับ ท็อตแน่ม” การเปิดปากผ่าน ‘ทิปส์บลาด็ต’
“คิดว่านี่คือกิ่งทองใบหยกสำหรับสโมสร สเปอร์ส แล้วก็ยอดเยี่ยมมากที่ แฟร้งค์ กล้ารับความท้าทายดังกล่าว”
“ด้วยบุคลิกภาพของแก, วิธีการเล่นฟุตบอลและวิถีวางตัว - ซึ่งเมื่อสโมสรพิจารณาจากสถานะตัวเองเมื่อฤดูกาลก่อน พวกเขาได้โทรฟี่ติดมือ แต่ภาพรวมแล้วนี่คือกระบวนการที่ทีมกำลังสร้างอะไรขึ้นมาสักอย่าง”
“ซึ่งผมมั่นใจว่างานนี้เข้ามือ แฟร้งค์”
อนึ่งกองกลางวัย 33 ปีที่เพิ่งหมดสัญญาจาก แมนฯ ยูไนเต็ด เผยด้วยว่ายังไม่ได้รับการติดต่อจาก แฟร้งค์ ชวนร่วมงานภาคสอง ยังสังกัดล่าสุด
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา