เฆซุส โรดรีเกซ แนวรุกวัย 19 ปีของ เรอัล เบติส สามารถย้ายทีมด้วยมูค่า 35 ล้านยูโรภายใต้ค่าฉีกสัญญาในปัจจุบัน
มาร์ก้า สื่อเมืองกระทิงรายงานเมื่อวันอาทิตย์ที่ผ่านมาว่า เฆซุส โรดรีเกซ แนวรุกวัย 19 ปีสามารถย้ายออกจาก เรอัล เบติส ในช่วงซัมเมอร์นี้ด้วยมูลค่า 35 ล้านยูโรตามค่าฉีกสัญญา หลังนักเตะตกเป็นเป้าหมายของ แอสตัน วิลล่า และ โคโม่
เฆซุส เด็กปั้นของ เรอัล เบติส แจ้งเกิดกับทีมเบตีโก้ในฤดูกาลที่ผ่านมา แนวรุกวัย 19 ปีทำผลงานยอดเยี่ยมจนตกเป็นเป้าสนใจของ โคโม่ สโมสรอิตาลี และ แอสตัน วิลล่า ของ อูไน เอเมรี่
ปัจจุบัน เฆซุส ยังอยู่ภายใต้สัญญาจนถึงปี 2029 และมีค่าฉีกสัญญา 35 ล้านยูโร แต่ทีมเบตีโก้มีโอกาสเพิ่มค่าฉีกสัญญาเป็น 50 ล้านยูโรหากสโมสรทำข้อตกลงใหม่กับนักเตะในอนาคตอันใกล้
เฆซุส ทำ 3 ประตูกับ 1 แอสซิสต์จากการลงเล่นทุกรายการในฤดูกาลล่าสุด 32 เกม เขาเคยตกเป็นข่าวเชื่อมโยงกับทีมใหญ่อย่าง ลิเวอร์พูล, เชลซี และ อาร์เซน่อล ก่อนหน้านี้ จนมีรายงานว่า แอสตัน วิลล่า และ โคโม่ เป็นอีกสองสโมสรที่สนใจแนวรุกวัย 19 ปีด้วยเช่นกัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา