ดาร์เรน เฟล็ทเชอร์ อดีตกองกลาง แมนเชสเตอร์ ยูไนเต็ด กำลังอการเจรจารับตำแหน่งหัวหน้าผู้ฝึกสอนทีมชุดยู-18 ของทัพปีศาจแดง
เจสัน วิลค็อกซ์ ผู้อำนวยการฟุตบอลของ แมนฯ ยูไนเต็ด และ นิค ค็อกซ์ ผู้อำนวยการอคาเดมีที่กำลังจะอำลาสโมสร ได้เสนอตำแหน่งกุนซือทีมเยาวชนชุดอายุไม่เกิน 18 ปีให้กับ เฟล็ทเชอร์ เพื่อแทนที่ อดัม ลอว์เรนซ์ ที่คุมทีมตลอดสองปีที่ผ่านมา และตัดสินใจก้าวลงจากตำแหน่ง
เฟล็ทเชอร์ ซึ่งถือใบอนุญาตโค้ช ยูฟ่า เอ ไลเซนส์ มีโอกาสอยู่ในสตาฟฟ์ทีมชุดใหญ่ของ รูเบน อาโมริม แต่ดูเหมือนว่าเจ้าตัวต้องการเริ่มบทบาทกุนซือเต็มตัว และเชื่อว่าเวลานี้คือช่วงที่เหมาะสมที่สุดในการทำหน้าที่สำคัญในระดับเยาวชน
ภายใต้การคุมทีมของ อาโมริม เฟล็ทเชอร์มีบทบาทในการวางแผนการซ้อม ให้คำแนะนำกับนักเตะและทีมวิเคราะห์ แต่หากรับตำแหน่งใหม่ เขาจะมีหน้าที่เต็มรูปแบบในการวางแผนทีม จัดตัวผู้เล่น และควบคุมการแข่งขันระดับเยาวชน โดยเฉพาะรายการสำคัญอย่าง เอฟเอ ยูธ คัพ
สำหรับ ดาร์เรน เฟล็ทเชอร์ เริ่มต้นชีวิตนักเตะกับ แมนฯ ยู"นเต็ด ตั้งแต่อายุ 11 ปี ในปี 1995 และก้าวขึ้นสู่ทีมชุดใหญ่ภายใต้การคุมทีมของ เซอร์ อเล็กซ์ เฟอร์กูสัน ในเกมยูฟ่า แชมเปียนส์ลีก ปี 2003 ลงเล่นไปทั้งสิ้น 342 นัด ทำได้ 24 ประตู พร้อมคว้าแชมป์พรีเมียร์ลีก 5 สมัย, เอฟเอ คัพ, ลีกคัพ, ยูฟ่า แชมเปียนส์ลีก และสโมสรโลก
หลังจากต่อสู้กับโรคลำไส้อักเสบ (Ulcerative Colitis) เฟล็ทเชอร์กลับมาเล่นได้อย่างแข็งแกร่งกับ เวสต์บรอมฯ และ สโต๊ค ซิตี้ ก่อนกลับมารับบทบาทโค้ชเยาวชนในทีมยู-16 ของแมนฯ ยูไนเต็ด ในปี 2020 และไต่ขึ้นเป็นโค้ชทีมชุดใหญ่ภายใต้ โอเล่ กุนนาร์ โซลชา และต่อมากับ เอริก เทน ฮาก
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา