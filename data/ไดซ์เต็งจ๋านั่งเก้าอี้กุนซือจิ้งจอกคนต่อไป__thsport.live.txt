วิลเลี่ยมส์ ฮิลล์ บ่อนรับพนันชื่อดังเปิดราคากุนซือที่จะเข้ามารับงานคุม เลสเตอร์ ซิตี้ คนต่อไปว่า ฌอน ไดช์ อดีตนายใหญ่ของ เอฟเวอร์ตัน เป็นตัวเต็ง
"สุนัขจิ้งจอก" จัดการปลด รุด ฟาน นิสเตลรอย ออกจากตำแหน่งหลังผลงานน่าผิดหวังคุมทีมชนะแค่ 5 จาก 27 เกม กระทั่งทีมตกชั้นไปเล่นใน แชมเปี้ยนชิพ ในที่สุด
ทาง วิลเลี่ยม ฮิลล์ ได้ทำการเปิดราคาสำหรับผู้ที่จะเข้ามารับหน้าที่ผู้จัดการทีมแห่งถิ่น คิง พาวเวอร์ สเตเดี้ยม โดย ฌอน ไดซ์ ที่ปัจจุบันว่างงานอยู่เป็นเต็ง 1 แบบนำขาดที่ราคา 5/4 (แทง 4 จ่าย 5 ไม่รวมทุน) ทิ้งห่างอันดับ 2 อย่าง ไมเคิ่ล คาร์ริค กุนซือ มิดเดิลสโบรช์ ที่เปิดราคา 8/1 เท่ากับ แกรี่ โอนีล อดีตกุนซือ วูล์ฟส์ และ บอร์นมัธ
นอกจากนี้ เลียม โรซีเนียร์ ที่ทำผลงานอย่างยอดเยี่ยมกับ สตราส์บูร์ก ใน ลีก เอิง ฤดูกาลที่แล้วด้วยการพาทีมจบอันดับที่ 7 ของตาราง มีเรตที่ 16/1 รวมถึง คริส ไวล์เดอร์ นายใหญ่ เชฟฟิลด์ ยูไนเต็ด ที่ผิดหวังแพ้ ซันเดอร์แลนด์ ในเกมชิงชนะเลิศเพลย์ออฟเลื่อนชั้น ก็อยู่ในข่ายที่ราคา 22/1
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา