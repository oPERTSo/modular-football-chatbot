อิดริสซ่า กาน่า เกย์ มิดฟิลด์เอฟเวอร์ตัน ต่อสัญญาอีก 1 ปี เพื่อค้าแข้งในถิ่นเมอร์ซี่ไซด์ พ่วงอ็อปชั่นขยายสัญญาเพิ่มอีก 1 ปี
เกย์ ซึ่งลงเล่น 211 เกมให้ทอฟฟี่สีน้ำเงิน ถูกเลือกให้เป็นผู้เล่นยอดเยี่ยมประจำปีจากการโหวตของผู้เล่นเอฟเวอร์ตันด้วยกันเอง หลังผลงานอันน่าประทับใจในฤดูกาล 2024-25
ดาวเตะเซเนกัลขยายเวลาสำหรับการรับใช้ทอฟฟี่รอบที่ 2 นับตั้งแต่ครั้งแรกที่ย้ายมาจาก แอสตัน วิลล่า เมื่อสิงหาคม 2016 ก่อนคืนถิ่น กูดิสัน พาร์ค อีกรอบในปี 2022 หลังไปเล่นให้ ปารีส แซงต์-แชร์กแม็ง 3 ปีเต็ม
หลังการต่อสัญญา เกย์ กล่าวกับเว็บไซต์อย่างเป็นทางการของ เอฟเวอร์ตัน ว่า "ทุกคนทราบดีว่า เอฟเวอร์ตัน มีความหมายกับผมและครอบครัวมากแค่ไหน หลัง 6 ฤดูกาลที่อยู่ที่นี่ สโมสรแห่งนี้เป็นมากกว่าแค่สถานที่ที่ผมได้เล่นฟุตบอล มันเป็นส่วนหนึ่งของตัวตนที่ผมเป็น"
"ผมรู้สึกภูมิใจที่ได้เริ่มปีที่ 7 ในฐานะทอฟฟี่สีน้ำเงิน ฤดูกาลที่แล้วเป็นช่วงเวลาที่แข็งแกร่งสำหรับผมโดยส่วนตัว และผมรู้สึกพร้อม, สดชื่น และเต็มไปด้วยพลังขับเคลื่อนมากกว่าที่เคยเป็นมา"
"ด้วยสนามใหม่ที่สวยงามของเรา และความรู้สึกที่แท้จริงของโมเมนตัมที่สโมสร ฤดูกาลนี้ให้ความรู้สึกเหมือนเป็นจุดเปลี่ยน, เป็นโอกาสในการสร้างบางสิ่งที่ยิ่งใหญ่และยั่งยืน"
"พวกเรามีมูลนิธิ ตอนนี้ มันขึ้นอยู่กับพวกเราแล้ว ไม่ว่าจะเป็นผู้เล่น, สตาฟฟ์, ผู้จัดการทีม, บอร์ดบริหาร และที่สำคัญสุดคือ แฟนบอลของเรา ในการร่วมแรงร่วมใจ ดังนั้น เราสามารถยกระดับมาตรฐานขึ้นอีกครั้ง และนำ เอฟเวอร์ตัน กลับไปอยู่จุดที่ควรเป็น"
"ผมเต็มไปด้วยความมุ่งมั่นสำหรับความท้าทายเหล่านั้น ลุยกันอีกครั้ง ไปด้วยกัน"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา