เลเวอร์คูเซ่น ต้องการเซ็นสัญญากับ มาร์ก กาซาโด้ เพื่อดึงมิดฟิลด์วัย 21 ปีของ บาร์เซโลน่า ไปทดแทน กรานิต ชาคา
ฟีชาเฆส สื่อเมืองกระทิงรายงานเมื่อวันอังคารที่ผ่านมาว่า เลเวอร์คูเซ่น ได้ยื่นข้อเสนอ 20 ล้านยูโรบวกโบนัสเพิ่มเติม 10 ล้านยูโรถึง บาร์เซโลน่า เพื่อเซ็นสัญญากับ มาร์ก กาซาโด้ แต่มูลค่าดังกล่าวยังต่ำกว่าที่ทัพอาซูลกราน่าต้องการ
เลเวอร์คูเซ่น เตรียมพร้อมสำหรับการสูญเสีย กรานิต ชาคา ที่กำลังจะย้ายไปค้าแขังกับ เนออม สโมสรน้องใหม่ของ ซาอุดี โปร ลีก ในช่วงซัมเมอร์นี้ โดยทีมห้างยายื่นข้อเสนอเป็นเงินเบื้องต้น 20 ล้านยูโรบวกโบนัส 10 ล้านยูโรเพื่อเซ็นสัญญากับ กาซาโด้ แต่ บาร์เซโลน่า ยังต้องการค่าตอบแทนสูงถึง 50 ล้านยูโรสำหรับการปล่อยมิดฟิลด์วัย 21 ปีออกจากสโมสร
กาซาโด้ เคยมีบทบาทสำคัญกับทีมของ ฮันซี่ ฟลิค ในช่วงต้นฤดูกาลที่ผ่านมา แต่เมื่อ เฟรงกี้ เดอ ย็อง ฟิตกลับมาลงสนามและทำผลงานได้ดีส่งผลให้มิดฟิลด์วัย 21 ปีลดสถานะเป็นเพียงสำรองและบาดเจ็บในช่วงท้ายซีซั่น
อย่างไรก็ตาม กาซาโด้ ยังตกเป็นเป้าสนใจของหลายสโมสรโดยมีข่าวเชื่อมโยงกับ แมนฯยูไนเต็ด ก่อนหน้านี้ ล่าสุด เลเวอร์คูเซ่น ยังพยายามเซ็นสัญญากับมิดฟิลด์วัย 21 ปี
แต่ บาร์เซโลน่า ยังไม่รีบร้อนที่จะขาย กาซาโด้ จนกว่า ฟลิค จะตัดสินใจว่าจะเลือกมิดฟิลด์วัย 21 ปีอยู่ในทีมสำหรับฤดูกาลหน้าหรือไม่ หลัง มาร์ก บาร์นาล ฟิตกลับมาอีกครั้ง
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา