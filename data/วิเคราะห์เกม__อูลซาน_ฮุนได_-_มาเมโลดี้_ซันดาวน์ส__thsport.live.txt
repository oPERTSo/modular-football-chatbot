ตัวแทนจากแดนเอเชีย บินไกลไปดวลกับ สโมสรใหญ่แห่งกาฬทวีป ในนัดเปิดสนามสโมสรโลก ที่สหรัฐฯ ของทั้งสองทีม
อูลซาน ฮุนได
ไอ้เสือแห่งแดนโสม คว้าตั๋วลุยรายการนี้ด้วยอันดับแรงกิ้งดีที่สุุดของเอเอฟซีในรอบ 4 ปีล่าสุด
สภาพทีมไม่มีปัญหาผู้เล่นบาดเจ็บหรือติดโทษแบน กุนซือ คิม ปาน-กอน พร้อมจัดชุดเก่งลงสนาม
ภายใต้ระบบ 4-1-4-1 คาดว่า เอริค ฟาเรียส ดาวเตะบราซิเลียนจะนำทัพแนวรุก ด้วยผลงาน 8 ประตูจาก 14 เกมลีก
มาเมโลดี้ ซันดาวน์ส
มาเมโลดี้ ซันดาวน์ส จากแอฟริกาใต้ เข้าร่วมการแข่งขันในทัวร์นาเม้นต์ ด้วยแรงกิ้งอันดับ 2 ในรอบ 4 ปีหลังสุดของซีเอเอฟ
ซิยานดา เอ็นยานด้า มิดฟิลด์ตัวรุก ยังไม่หายเจ็บ หลุดโผตามระเบียบ กระนั้น มิเกล การ์โดโซ่ กุนซือชาวโปรตุเกส มีตัวเลือกให้ใช้งานครบมือ หลังประกาศรายชื่อผู้เล่น 35 คนในทัวร์นาเม้นต์นี้
คาดว่า กุนซือชาวฝอยทองจะยึดหมาก 4-3-3 โดยวาง อิกราม เรย์เนอร์ส เป็นตัวจบสกอร์ ขณะที่ ลูคัส ริเบยโร่ คอสต้า และ ทาชริก แม็ทธิวส์ ปั้นเกมสนับสนุน
11 ผู้เล่นตามคาด
อูลซาน ฮุนได (4-1-4-1) : โช เฮือน-วู - คัง ซัง-วู, คิม ยอง-กวอน, เซียว เมือง-กวน, กุสตาฟ ลุดวิกสัน - ชุง วู-ยอง - อุม วอน-ซัง, ดาริยาน โบยานิช, โค ซึง-เบือม, ยุน แช-ซ็อค - เอริค ฟาเรียส
มาเมโลดี้ ซันดาวน์ส (4-3-3) : รอนเวน วิลเลี่ยมส์ - คูลิโซ่ มูเดา, แกรนท์ เคคาน่า, โมซ่า เลบูซ่า, ออเบรย์ โมดิบา - มาร์เซโล่ อัลเลนเด้, เตโบโอ โมโคเอน่า, เจย์เดน อดัมส์ - ลูคัส ริเบยโร่ คอสต้า, อิกราม เรย์เนอร์ส, ทาชริก แม็ทธิวส์
สนาม : อินเตอร์ แอนด์ โค สเตเดี้ยม, ออร์แลนโด้
ผู้ตัดสิน : เกลม็องต์ ตูร์แป็ง (ฝรั่งเศส)
ฟันธง
2 ทีมรองบ่อนประจำกลุ่ม อูลซาน ฮุนได เป็นบอลวินัยสูง เต็มไปด้วยลูกขยันสไตล์เอเชีย ส่วน มาเมโลดี้ ซันดาวน์ส เป็นบอล ฮึด ถึก ทน ผสมกับความสามารถเฉพาะตัว วัดกันแล้วสูสีมาก กระนั้น อูลซาน ฮุนได มีความหลากหลายกว่า มีภาษีมากกว่านิดๆ
ผลที่คาด : อูลซาน ฮุนได ชนะ มาเมโลดี้ ซันดาวน์ส 2-1
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา