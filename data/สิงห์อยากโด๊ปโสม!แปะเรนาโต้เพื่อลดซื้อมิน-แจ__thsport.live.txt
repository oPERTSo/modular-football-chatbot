สโมสร เชลซี หมายตาปราการหลัง คิม มิน-แจ ของ บาเยิร์น มิวนิค สำหรับตลาดซัมเมอร์ 2025 ดังนั้นพร้อมยื่นข้อเสนอซื้อแบบแนบ เรนาโต้ เวยก้า เป็นตัวขอลดค่าตัวไปด้วย
รายงานจาก ‘ตุ้ตโต้ แมร์กาเว็บ’ ว่า มิน-แจ เนื้อหอมทั้งยุโรปนอกจาก ‘สิงห์บลูส์’ ก็มี ปารีส แซงต์-แชร์กแมง, แอตเลติโก มาดริด หรือ สเปอร์ส แสดงความสนใจ
ทว่าสิ่งที่ทำให้ทีมเฮดโค้ช เอ็นโซ่ มาเรสก้า ภาษีดีกว่าใครนั่นคือมี เรนาโต้ ผู้เล่นโปรตุกีสที่ ‘เสือใต้’ เล็งไว้นานเป็นสมบัติ
มาเรสก้า ไม่ได้มองดาวเตะวัย 21 ปีในแผนงานแต่แรก ครึ่งหลังซีซั่นที่ผ่านมาก็ไปเล่นยืมตัวให้ ยูเวนตุส ลงสนาม 15 เกม ทำป 1 แอสซิสต์
https://t.co/f18Q9U74k6
กองหลังโปรตุกีสนอกจากสามารถเล่นเซนเตอร์แบ็ก ฐานะตัวแทนตามตำแหน่งของ มิน-แจ แล้ว ยังเอนกประสงค์ยืนสต็อปเปอร์ซ้าย, แบ็กซ้าย, วิงแบ็กซ้าย หรือกองกลางเชิงรับ เพิ่มทางเลือกจัดทัพแก่เทรนเนอร์ แว็งซ็องต์ ก็องปานี
มิน-แจ สัญญาถึงแค่ มิ.ย. 2028 ราคาประเมินไม่เกิน 50 ล้านยูโร ส่วน เรนาโต้ สัญญาถึง มิ.ย. 2031 ประเมินที่ 25 ล้านยูโร เท่ากับ ‘สิงห์บลูส์’ อาจจ่ายส่วนต่างครึ่งเดียว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา