อันเดรส วาก้า นักข่าวทีวีของ เม็กซิโก เผยว่าได้ยินรายงานว่า อารอน แรมซี่ย์ มิดฟิลด์ตัวเก๋าทีมชาติเวลส์เตรียมจะย้ายไปเล่นกับ ปูมาส ในช่วงซัมเมอร์นี้
สตาร์วัย 34 ปีกำลังจะหมดสัญญากับ คาร์ดิฟฟ์ ในวันที่ 30 มิถุนายนนี้ ซึ่งทีมดังในบ้านเกิดออกมายืนยันว่าแล้วว่า แรมซี่ย์ จะอำลาสโมสรหลังจากผิดหวังที่ทีมตกชั้นไปเล่นใน ลีก วัน โดยตลอด 2 ปีกับสโมสรเขาลงเล่นเป็นตัวจริงเพียง 15 เกม จากปัญหาบาดเจ็บที่ข้อเท้า
อย่างไรก็ตาม แรมซี่ย์ ยังไม่คิดจะแขวนสตั๊ด โดยมุ่งมั่นจะค้าแข้งต่อไปอีก 1 ปี โดยหวังว่าจะลุยฟุตบอลโลก 2026 กับ เวลส์ หากประสบความสำเร็จผ่านเข้าไปเล่นในรอบสุดท้ายได้
เมื่อช่วงต้นสัปดาห์ที่ผ่านมามีรายงานว่า ปูมาส กำลังพยายามโน้มน้าว การ์ลอส เวล่า ที่เพิ่งประกาศแขวนสตั๊ดไปเมื่อปลายเดือนที่แล้วกลับมาเล่นอีกครั้ง ล่าสุดทาง วาก้า ออกมาเผยว่าได้ข่าวว่า แรมซี่ย์ ก็เตรียมจะย้ายมาเล่นกับทีมดังใน เม็กซิโก ด้วย
"ผมไม่รู้ว่าเขาหลอกผมหรือเปล่านะ พวกเขาบอกกับผมแค่ว่า อารอน แรมซี่ย์ กำลังจะย้ายไปอยู่กับ ปูมาส" วาก้า กล่าวกับ เซลักซิโอเน่ 2 "พวกเขาบอกกับผมว่าการย้ายทีมเกือบจะได้รับการยืนยันแล้ว"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา