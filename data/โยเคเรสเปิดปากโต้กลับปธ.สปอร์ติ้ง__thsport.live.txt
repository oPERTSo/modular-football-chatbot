วิคเตอร์ โยเคเรส กองหน้า สปอร์ติ้ง ลิสบอน เคลื่อนไหวครั้งแรกตอบโต้บทสัมภาษณ์ของ เฟรเดริโก้ วารันดาส ประธานสโมสร
เมื่อวันพุธที่ผ่านมา วารันดาส ประธานสโมสร สปอร์ติ้ง ลิสบอน เพิ่งให้สัมภาษณ์เกี่ยวกับอนาคของ วิคเตอร์ โยเคเรส ดาวยิงตัวเก่งที่หลายทีมในยุโรปสนใจโดยเฉพาะ อาร์เซน่อล กับ แมนเชสเตอร์ ยูไนเต็ด
ในความสำคัญของ วารันดาส คือ สปอร์ติ้ง จะไม่ยอมรับค่าฉีกสัญญา 100 ล้านยูโร และชี้ชัดการข่มขู่ แบล็กเมล์ หรือการดูถูก จะไม่มีผลต่อตัวเอง พร้อมยืนยันว่า โยเคเรสจะไม่ถูกขายในราคา 60 ล้านยูโร บวกโบนัส 10 ล้านยูโร เพราะไม่เคยให้สัญญาแบบนั้น
ล่าสุด โยเคเรส เคลื่อนไหวผ่านทางอินสตาแกรมส่วนตัวที่เหมือนตอบโต้บทสัมภาษณ์ของประธานสโมสรชัดเจน
"มีการพูดคุยมากมายในตอนนี้ และส่วนใหญ่ไม่เป็นความจริงเลย ผมจะพูดเมื่อถึงเวลาที่เหมาะสม" ดาวยิงทีมชาติสวีเดนกล่าว
การตอบโต้ของ โยเคเรส ชี้ให้เห็นว่าความสัมพันธ์ระหว่างนักเตะกับสโมสรตึงเครียดมากยิ่งขึ้น
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา