ชาบี อลอนโซ่ กุนซือเรอัล มาดริด เผยว่า ฟีฟ่ากำลังสอบสวนกรณีที่ อันโตนิโอ รือดิเกอร์ ปราการหลังชาวเยอรมัน โดนเหยียดเชื้อชาติในเกมกับปาชูก้า
รือดิเกอร์ ระบุว่า ตนเองถูกเหยียดเชื้อชาติในช่วงท้ายเกมที่ชนะสโมสรจากเม็กซิโก โดยมีการปะทะกับ กุสตาโว่ คาบราล กัปตันทีมปาชูก้า ช่วงทดเวลาบาดเจ็บ เมื่อกองหลังทีมชาติเยอรมันล้มลง โดยอ้างว่าถูกกองหลังทีมชาติอาร์เจนติน่าทำฟาวล์
จากนั้น รือดิเกอร์ ได้พูดคุยกับ รามอน อาบาตติ อาเบล ผู้ตัดสิน ซึ่งไขว้แขนไว้ตรงหน้าอก ซึ่งเป็นสัญญาณว่า ได้เริ่มใช้มาตรการต่อต้านการเหยียดเชื้อชาติแล้ว
ยังไม่ชัดเจนว่าการเหยียดเชื้อชาติที่ถูกกล่าวหานั้นมาจากแฟนบอลหรือผู้เล่น
กระบวนการ 3 ขั้นตอนของฟีฟ่าสำหรับการเหยียดเชื้อชาติ ได้แก่ การหยุดการแข่งขัน, พักการแข่งขัน และในที่สุด ยกเลิกการแข่งขัน หากปัญหายังคงเกิดขึ้น
เกมจบลงไม่นานหลังเหตุการณ์ดังกล่าว โดย เรอัล มาดริด เป็นฝ่ายชนะ 3-1 และนักเตะทะเลาะกันอีกครั้งหลังเสียงนกหวีดหมดเวลา
ชาบี อลอนโซ่ ผู้จัดการทีมเรอัล มาดริด กล่าวว่า "นั่นคือสิ่งที่รือดิเกอร์พูด และเราเชื่อเขา"
"สิ่งสำคัญคือ ต้องไม่ยอมรับสถานการณ์เช่นนี้ ฟีฟ่ากำลังดำเนินการสอบสวนอยู่ นั่นคือสิ่งเดียวที่ผมพูดได้"
ในปี 2021 รือดิเกอร์ ซึ่งขณะนั้นอยู่กับเชลซี กล่าวว่า "ไม่มีอะไรเปลี่ยนแปลงจริงๆ " หลังแคมเปญต่อต้านการเลือกปฏิบัติในวงการฟุตบอล แต่เขายังคง "ต่อสู้" เพื่อต่อต้านการเหยียดเชื้อชาติต่อไป
เมื่อสัปดาห์ที่แล้ว แฟนบอลวิจารณ์ฟีฟ่า หลังดูเหมือนฟีฟ่ายกเลิกข้อความต่อต้านการเหยียดเชื้อชาติในศึกชิงแชมป์สโมสรโลก
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา