มาร์ก้า สื่อแดนกระทิงดุ รายงานว่า แอต.มาดริดลดระดับความสนใจ แอนดรูว์ โรเบิร์ตสัน แบ็กซ้ายลิเวอร์พูล และหันไปเล็ง มัตเตโอ รุจเจรี่ ของอตาลันต้าแทน
หงส์แดงเตรียมใช้แนวรับชุดใหม่ในฤดูกาลหน้า โดย 2 แข้งใหม่ เยเรมี่ ฟริมปง และ มิลอส เคอร์เคซ เตรียมยึดตัวจริงทางริมเส้นทางสองฝั่ง
เคอร์เกซจะต้องแข่งขันกับ คอสตาส ซิมิกาส และโรเบิร์ตสันเพื่อแย่งตัวจริง ซึ่งหลังย้ายจากบอร์นมัธด้วยค่าตัว 40 ล้านปอนด์ มันย่อมเป็นเรื่องน่าแปลกใจ หากแข้งฮังกาเรียนไม่ถูกเลือกให้ติดทีมโดยอัตโนมัติในฤดูกาล 2025-26
ซิมิกาสตกเป็นข่าวว่าจะย้ายไป ลีดส์ ยูไนเต็ด ขณะที่โรเบิร์ตสันตกเป็นเป้าหมายของแอต.มาดริดยักษ์ใหญ่ของสเปน
อย่างไรก็ตาม โอกาสของร็อบโบ้ในการย้ายไปเล่นลา ลีกา อาจต้องยุติ หลังมาร์ก้ารายงานว่าตราหมีกำลังตั้งเป้าทปิดดีลคว้ารุจเจรี่จากอตาลันต้าแทน
อาร์เน่ สล็อต เฮดโค้ชลิเวอร์พูลอาจได้รับประโยชน์จากการมีโรเบิร์ตสันอยู่ในทีมชุดใหญ่ในฤดูกาลหน้า เนื่องจากประสบการณ์ของนักเตะอาจมีความสำคัญสำหรับฤดูกาลใหม่
แข้งสกอตต์วัย 31 ปี และประสบปัญหาหลายครั้งในฤดูกาล 2024-25 แต่คงไม่ยุติธรรม หากจะคาดหวังให้เคอร์เคซทำผลงานได้อย่างสมบูรณ์แบบ โดยที่เขาเองก็อายุเพียง 21 ปีเท่านั้น
เซลติกแสดงความสนใจแบ็กซ้ายจอมเก๋า และแม้การเล่นให้กับสโมสรในวัยเด็กจะน่าดึงดูด แต่โรเบิร์ตสันยังคงพร้อมเล่นในลีกระดับสูงสุดของยุโรปต่อไป
ยังมีการโต้แย้งว่า โรเบิร์ตสันอาจได้ประโยชน์จากการลงเล่นน้อยลง เนื่องจากสกอตแลนด์เตรียมเล่นรอบคัดเลือก ฟุตบอลโลก และการได้พักผ่อนมากขึ้นอาจทำให้ร็อบโบ้สามารถเล่นได้ดีที่สุด
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา