หลุยส์ เอ็นรีเก้ เฮดโค้ช ปารีส แซงต์-แชร์กแมง ให้สัมภาษณ์หลังพาทีมเอาชนะ ซีแอตเทิล ซาวน์เดอร์ส 2-0 พร้อมคว้าตั๋วเข้ารอบน็อกเอาต์สโมสรโลก
เปแอสเช ไม่พลาดเก็บชัยชนะเหนือ ซีแอตเทิล ซาวน์เดอร์ส 2-0 จากประตูของ ควิช่า ควารัตสเคเลีย และ อาชราฟ ฮาคิมี่ แต่ เอ็นรีเก้ ก็ยอมรับว่าไม่ใช่เกมที่ง่าย
"แน่นอนว่าผมพอใจ มันไม่ใช่เกมที่ง่ายเลย" เอ็นรีเก้ กล่าวหลังจบเกมที่ลูเมน ฟิลด์ ในซีแอตเทิ่ล เมื่อวันจันทร์ที่ผ่านมา
"สภาพสนามต่างจากที่พวกเราเจอในยุโรปอย่างสิ้นเชิง เราต้องรู้วิธีรับมือกับมัน รวมถึงจังหวะของเกมด้วย แต่ผมคิดว่าเราดีกว่าพวกเขาและสมควรเป็นผู้ชนะในนัดนี้"
"นี่คือทัวร์นาเมนต์ที่คุณต้องพร้อมเดินทางไปแอตแลนตา, ฟิลาเดลเฟีย หรือแม้แต่เมืองอื่นๆ เราวางแผนจะไปให้ไกลที่สุด และผมเชื่อว่านักเตะของเราพร้อมแล้ว"
"จากนี้คือการแข่งขันของจริง มันจะยากขึ้นเรื่อยๆ ทุกนัดหลังจากนี้เราต้องดูว่าจะเข้ารอบหรือไม่ แต่เรามีแรงกระตุ้นเต็มเปี่ยม!"
เปแอสเช เจ้าของแชมป์ยูฟ่า แชมเปี้ยนส์ ลีก ทีมล่าสุด เข้ารอบ 16 ทีมสุดท้ายรอพบรองแชมป์กลุ่ม เอ ในวันอาทิตย์ที่ 29 มิถุนายน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา