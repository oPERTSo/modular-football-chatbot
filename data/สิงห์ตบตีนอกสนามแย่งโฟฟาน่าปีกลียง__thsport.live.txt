สโมสร เชลซี ไม่เพียงแข่งขันแย่งตำแหน่งแชมป์พรีเมียร์ลีก อังกฤษ กับ อาร์เซน่อล และ ลิเวอร์พูล นอกสนามยังหมายตาผู้เล่นคนเดียวกันอย่าง มาลิค โฟฟาน่า แห่ง โอลิมปิก ลียง
รายงานจาก ‘สกาย สปอร์ตส์’ ว่าผู้เล่นวัย 20 กะรัตเพิ่งย้ายจาก เกงค์ มา ‘โอแอล’ เมื่อตลาดหน้าหนาว 2024
แล้วเพราะปรับตัวราบรื่นสร้างผลงานโดดเด่นตลอดปีที่ผ่านมา ยิ่งฤดูกาลนี้กดไป 11 ประตู, หกแอสซิสต์จากการเล่น 41 นัดทุกรายการ
ทำให้เข้าตามแมวมองของสามค่ายใหญ่พรีเมียร์ลีก อังกฤษ พร้อมดูดร่วมงานตลาดซัมเมอร์นี้ โดยเฉพาะ ‘สิงห์บลูส์’ ที่ถอดใจจาก เจมี่ กิทเท่นส์ ของ โบรุสเซีย ดอร์ทมุนด์
โฟฟาน่า สัญชาติเบลเจี้ยนเป็นปีกซ้ายถนัดเท้าขวา เด่นที่ฝีเท้าจัด, เทคนิคดี, ยิงประตูดี และทัศนคติยอดเยี่ยม ถือว่าตรงสเป็คทั้งทีมของ เอ็นโซ่ มาเรสก้า, ‘ปืนใหญ่’ และ ‘หงส์แดง’
สัญญาปัจจุบันมีถึง มิ.ย. 2028 อย่างไรก็ตามจะยังไม่มีการยื่นข้อเสนอทางการจนกว่าสิ้นทัวร์นาเมนต์ คลับ เวิลด์ คัพ เสียก่อนเพราะ เชลซี อยากโฟกัสอีเวนต์ยังสหรัฐฯ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา