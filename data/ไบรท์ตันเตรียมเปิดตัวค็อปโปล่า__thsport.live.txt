ไบรท์ตัน พร้อมประกาศคว้าตัว ดีเอโก้ ค็อปโปล่า เซนเตอร์ดาวรุ่งที่ผ่านการตรวจร่างกายและเซ็นสัญญาเป็นที่เรียบร้อย
ไบรท์ตัน บรรลุข้อตกลงคว้าตัว ค็อปโปล่า เข้าร่วมทีมได้สำเร็จ หลังยอมจ่าย 11 ล้านยูโร บวกโบนัสให้กับ เวโรน่า ต้นสังกัดในเซเรีย อา อิตาลี
ปราการหลังวัย 21 ปี ก้าวขึ้นมาเป็นแกนหลักของ เวโรน่า ตลอด 3 ฤดูกาลหลังสุด และเพิ่งประเดิมสนามให้ทีมชาติอิตาลีชุดใหญ่ในศึกฟุตบอลโลก 2026 รอบคัดเลือก ที่พ่ายต่อ นอร์เวย์ 0-3 เมื่อต้นเดือนที่ผ่านมา
ฟาบริซิโอ โรมาโน่ นักข่าวดังรายงานว่า ค็อปโปล่า ผ่านขั้นตอนการตรวจร่างกาย รวมถึงเซ็นสัญญา 5 ปีในฐานะแข้งใหม่ของ ไบรท์ตัน แล้ว เหลือเพียงการประกาศอย่างเป็นทางการเท่านั้น
ค็อปโปล่า จะกลายเป็นแข้งใหม่รายที่ 4 ของ ไบรท์ตัน ในซัมเมอร์นี้ต่อจาก ทอม วัตสัน กองกลางที่ย้ายมาจาก ซันเดอร์แลนด์, ยุน โด-ยอง ปีกชาวเกาหลีใต้จาก แทชอน ซิตี้เซน และ ชาราลัมปอส คอสตูลาส กองหน้าจาก โอลิมเปียกอส
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา