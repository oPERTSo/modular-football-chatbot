สโมสร ซันเดอร์แลนด์ น้องใหม่พรีเมียร์ลีก อังกฤษ พร้อมท้าทายขาใหญ่แห่งกัลโช่ เซเรีย อา อิตาลี เพื่อแย่งลายเซ็น เนอิล เอล อายนาอุย กองกลางจาก ล็องส์ แห่งลีก เอิง ฝรั่งเศส ในตลาดรอบนี้
รายงานจาก ‘ฟุ้ต แมร์กาโต้ ดอตคอม’ ว่ามิดฟิลด์วัย 24 ปีถนัดเล่นตำแหน่งเบอร์#8 แต่ก็สามารถถอยยืนเบอร์#6 ไหว มีดีกรีทีมชาติโมร็อกโก ยู-23
ผลงานซีซั่นที่ผ่านมาถึอว่าได้แจ้งเกิดเมื่อลงเตะ 25 นัดทุกรายการนามทีมชุดใหญ่ทำไป 8 ประตู, หนึ่งแอสซิสต์ ยึดตัวหลักครึ่งหลังซีซั่นเมื่อฟื้นเจ็บเข่า, กล้ามเนื้อ
เจตนาของ ‘แมวดำ’ คือมองหามิดฟิลด์คุณภาพมาทดแทน โจ๊บ เบลลิงแฮม ที่ขายไปให้ โบรุสเซีย ดอร์ทมุนด์ ซึ่ง  เอล อายนาอุย ตอบโจทย์ทุกมิติ
จุดเด่นของแข้งแอฟริกันคือแข็งแกร่ง, วิสัยทัศน์ดี, ยิงไกลแน่น และฟรีคิกฉมัง ถูกเปรียบเทียบเป็น ปอล ป็อกบา แห่ง โมร็อกโก
อย่างไรก็ตาม ซันเดอร์แลนด์ ไม่ง่ายในการคว้ามิดฟิลด์ที่เหลือสัญญาถึง มิ.ย. 2027 ราคาประเมิน 25 ล้านยูโร (ราว 21.3 ล้านปอนด์) รายนี้ เนื่องจากทั้ง ยูเวนตุส, เอซี มิลาน, โรม่า กับ ลาซิโอ ของลีกอิตาเลี่ยนหมายตาเช่นกัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา