พอล ซีโมนีส อดีตเฮดโค้ช โก อเฮด อีเกิ้ลส์ ได้รับการแต่งตั้งเป็นเทรนเนอร์คนใหม่ของ โวล์ฟสบวร์ก ด้วยสัญญา 2 ปี
โวล์ฟสบวร์ก ยืนยันการแต่งตั้ง พอล ซีโมนีส โค้ชชาวดัตช์วัย 40 ปีเป็นเทรนเนอร์คนใหม่ต่อจาก ราล์ฟ ฮาเซนฮึทเทิล ที่ถูกปลดออกจากตำแหน่ง ตามรายงานจากคิกเกอร์เมื่อวันพฤหัสฯที่ผ่านมา
ฮาเซนฮึทเทิล ถูกปลดออกจากตำแหน่งหลัง โวล์ฟสบวร์ก จบฤดูกาลที่ผ่านมาอันดับ 11 ซึ่งเป็นผลงานตกต่ำอย่างต่อเนื่องนับตั้งแต่ โอลิเวอร์ กลาสเนอร์ นำทีมหมาป่าเมืองเบียร์คว้าตั๋วไปเล่นแชมเปี้ยนส์ลีกในฤดูกาล 2020-2021 จากนั้นพวกเขาจบอันดับ 12, 8, 12 ภายใต้ มาร์ค ฟาน บอมเมล, โฟลเรียน โคห์เฟลด์ท และ นิโก้ โควัช รวมถึงอันดับ 11 ภายใต้การดูแลของ ฮาเซนฮึทเทิล
ก่อน โวล์ฟสบวร์ก จะดึง ซีโมนีส อดีตโค้ช โก อเฮด อีเกิ้ลส์ มาเป็นเทรนเนอร์คนใหม่และเซ็นสัญญาจนถึงปี 2027 หลังโค้ชวัย 40 ปีนำต้นสังกัดคว้าแชมป์ ดัตช์ คัพ เมื่อฤดูกาลที่แล้ว ซึ่งเป็นการคว้าแชมป์รายการใหญ่ครั้งแรกในรอบ 92 ปีและนำยังนำทีมจบฤดูกาลอันดับ 7 ในศึกเอเรดิวิซี่ด้วย
'ผมแทบรอไม่ไหวที่จะรับความท้าทายนี้และทำงานร่วมกับทีม, สตาฟฟ์ และสิ่งแวดล้อม ผมได้พูดคุยกันเป็นอย่างดีและครอบคลุมในระดับสูงกับ ปีเตอร์ คริสเตนเซ่น, เซบาสเตียน ชินด์ซีลอร์ซ์ และ เซบาสเตียน รูดอล์ฟ ด้วย ซึ่งทำให้ผมรู้สึกทันทีว่าการตัดสินใจครั้งนี้เป็นก้าวที่ถูกต้อง ผมตั้งตารอจะทำงานในระดับสูงสุดในลีกที่แข็งแกร่งและน่าตื่นเต้นมาก' ซีโมนีส กล่าว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา