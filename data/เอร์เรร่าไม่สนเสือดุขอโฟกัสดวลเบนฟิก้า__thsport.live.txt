อันเดร เอร์เรร่า กองกลางจอมเก๋าของ โบคา จูเนียร์ส ขอโฟกัสเฉพาะเกมพบ เบนฟิก้า ในนัดแรกของศึกสโมสรโลก โดยไม่ขอพูดถึงผลงานของ บาเยิร์น มิวนิค ทีมร่วมกลุ่มที่เพิ่งถลุ่มคู่แข่งยับ
เอร์เรร่า เตรียมนำ โบคา จูเนียร์ส ลงสนามนัดแรกในสโมสรโลกด้วยการพบกับ เบนฟิก้า วันจันทร์ที่ 16 มิถุนายนนี้ ขณะที่อีกคู่ของกลุ่ม ซี บาเยิร์น มิวนิค เปิดหัวได้ดุดันไล่ยำ อ็อคแลนด์ ซิตี้ ขาดลอย 10-0 เมื่อวันอาทิตย์ที่ผ่านมา
"บาเยิร์นชนะขาด? เราคิดถึงแค่ เบนฟิก้า เท่านั้น หลังจากนั้นค่อยว่ากัน เบนฟิก้า เบนฟิก้า และก็เบนฟิก้า ผมจะไม่เปรียบเทียบอะไรทั้งนั้น เราคือ โบคา เราต้องคิดถึงตัวเอง"
"เบนฟิก้า เป็นสโมสรที่อยู่ในระดับท็อป 10 หรือท็อป 15 ของยุโรป แม้จะพลาดแชมป์ในช่วงท้ายฤดูกาล แต่พวกเขาแสดงให้เห็นถึงคุณภาพ พวกเขาเคยเจอกับ บาร์เซโลนา ทีมที่พวกเราหลายคนชื่นชอบ และทำให้บาร์ซ่าเจองานยาก เบนฟิก้า สู้จนถึงนาทีสุดท้าย" เอร์เรร่า กล่าว
ดาวเตะวัย 35 ปี ยังกล่าวทิ้งท้ายว่า แม้ให้ความเคารพคู่แข่ง แต่ โบคา จูเนียร์ส ก็ต้องเชื่อมั่นในคุณภาพของตัวเอง
"เบนฟิก้า เป็นทีมที่คุ้นเคยกับการแข่งขันระดับใหญ่และเกมสำคัญๆ แต่เราก็ต้องให้ความเคารพตัวเองเช่นกัน เชื่อมั่นในคุณภาพและศักยภาพของเรา" อดีตแข้ง แมนฯ ยูไนเต็ด กล่าว
สำหรับ อันเดร์ เอร์เรร่า ได้ยกเลิกสัญญาที่เหลือ 6 เดือนกับ แอธเลติก บิลเบา ก่อนย้ายไป โบคา จูเนียร์ส ด้วยสัญญาถึงสิ้นปีนี้ พร้อมเงื่อนไขขยายเพิ่มอีก 1 ปี
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา