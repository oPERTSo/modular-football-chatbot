อลัน เชียเรอร์ ตำนานกองหน้าทีมชาติอังกฤษ แผยว่าตัวเองจะไม่แปลกใจหากสุดท้าย แมนเชสเตอร์ ยูไนเต็ด จะเป็นทีมที่ได้ วิคเตอร์ โยเคเรส ร่วมทีม
ดาวยิงจาก สปอร์ติ้ง ลิสบอน เพิ่งออกมาเคลื่อนไหวผ่านทางอินสตาแกรมถึงเรื่องอนาคตของตนเองที่มีการพูดกันว่าไม่เป็นความจริง จนถูกโยงว่าเป็นการตอบโต้ เฟรเดรีโก้ วารานดาส ประธานสโมสร สปอร์ติ้ง ลิสบอน ที่ออกมาให้สัมภาษณ์ก่อนหน้านี้ถึงเรื่องอนาคตของเขา
เมื่อพูดถึงสถานการณ์ของ ยูไนเต็ด ทาง เชียเรอร์ กล่าวว่า "บรูโน่ แฟร์นันด์ส คือจุดแข็งเดียวของ แมนเชสเตอร์ ยูไนเต็ด ในฤดูกาลที่ผ่านมา พระเจ้าเท่านั้นที่รู้พวกเขาจะเป็นอย่างไรหากขาดเขาไป"
"ทีมได้ มาเตอุส กุนญ่า เข้ามา และเราจะได้เห็นการย้ายเข้า-ย้ายออกจำนวนมากในช่วง 2 เดือนจากนี้ไป พวกเขาต้องปล่อยนักเตะบางคนออกไปและเพื่อที่จะทำเช่นกัน พวกเขาต้องดึงแข้งบางคนเข้ามาให้ทีมสดใหม่"
"มันแย่มานานแล้วแต่ทุกอย่างมารวมดันในทางที่แย่ซึ่งเป็นสิ่งที่พวกเขาไม่ต้องการเห็นในฤดูกาลนี้ เป็นช่วงปรี-ซีซั่นที่สำคัญของทีมในแง่ของผู้เล่นที่จะเข้าและออก"
"การย้ายทีมของ ไบรอัน เอ็มเบอโม่ ยังไม่เรียบร้อย และผมรู้ว่าสโมสรอื่นสนใจเขาเช่นกันรวมถึง นิวคาสเซิ่ล ส่วน สเปอร์ส อาจจะพยายามแย่งตัวเขาเมื่อได้ โธมัส แฟร้งค์ คุมทีม"
"กับ วิคเตอร์ โยเคเรส ผมคงไม่แปลกใจหากพวกเขาจะได้ตัวมาร่วมทีมเพราะจากการที่เคยทำงานกับ รูเบน อาโมริม ที่ สปอร์ติ้ง มาก่อน ผมคิดว่านั่นเป็นจุดที่อาจจะทำให้เกิดขึ้นได้"
"ปีนี้พวกเขาไม่ได้เล่นฟุตบอลยุโรป พวกเขาไม่ได้อยู่ใน แชมเปี้ยนส์ ลีก และพวกเขาต้องจ่ายค่าจ้างมหาศาลเพื่อล่อใจผู้เล่นให้สนใจพวกเขา"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา