กาบริเอล่า กราวีน่า ประธานสหพันธ์ฟุตบอบอิตาลี ยืนยันไม่เร่งรีบในการสรรหากุนซือคนใหม่ ชี้ชัดต้องวางโปรเจกต์ให้ชัดเจนก่อนเลือกคนเข้ามานำทีม
กราวีน่า ให้สัมภาษณ์กับสื่อมวลชนที่ศูนย์ฝึกโคแวร์ชาโน่ เมื่อวันพฤหัสบดีที่ผ่านมา หลังจากเข้าร่วมงานของฟุตบอลหญิงเซเรีย บี โดยหนึ่งในประเด็นหลักคืออนาคตของตำแหน่งกุนซือทีมชาติหลังการปลด ลูชาโน่ สปัลเล็ตติ ออกจากตำแหน่ง
สหพันธ์ฟุตบอบอิตาลีเพิ่งปลด สปัลเล็ตติ พ้นเก้าอี้กุนซือ หลังทีมชาติอิตาลีพ่าย นอร์เวย์ ยับเยิน 0-3 ในฟุตบอลโลก รอบคัดเลือก ก่อนที่อดีตกุนซือ นาโปลี จะทิ้งทวนนัดสุดท้ายด้วยการชนะ มอลโดวา 3-0 เมื่อวันจันทร์ที่ผ่านมา
"วันนี้ไม่มีการประชุม และผมขอยืนยันอย่างชัดเจนว่าเรากำลังใช้เวลาไตร่ตรอง ไม่ใช่แค่คนเดียว และไม่ใช่แค่เรื่องของชื่อ"
"เรายังมีเวลา ดังนั้นสิ่งสำคัญคือเราต้องสร้างโปรเจกต์ที่นำไปสู่การลงมือปฏิบัติ และดูว่ามันสามารถต่อยอดในระยะยาวได้หรือไม่" กราวีน่า กล่าว
ตอนนี้ เจนนาโร่ กัตตูโซ่ เป็นตัวเต็งที่จะรับตำแหน่ง ส่วน เคลาดิโอ รานิเอรี่ อดีตกุนซือ โรม่า ได้ปฏิเสธข้อเสนอแล้วเนื่องจากอายุมากถึง 73 ปี
ส่วนอีกหนึ่งชื่อที่ถูกพูดถึงคือ สเตฟาโน่ ปิโอลี่ อดีตกุนซือ เอซี มิลาน แต่ล่าสุดมีรายงานว่าเขาได้บรรลุข้อตกลงด้วยวาจากับสโมสร ฟิออเรนติน่า เป็นที่เรียบร้อยแล้ว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา