แกเร็ธ เบล อดีตดาวเตะ เรอัล มาดริด และ เวลส์ เป็นส่วนหนึ่งของกลุ่มบริษัทสัญชาติสหรัฐฯ ที่ต้องการเทคโอเวอร์สโมสรพลีมัธ ในลีก วัน อังกฤษ
มีรายงานว่าการเจรจากับบริษัททุนเอกชนดังกล่าวยังอยู่ในระหว่างขั้นตอนแรก
ไซม่อน ฮัลเล็ตต์ เจ้าของสโมสรพลีมัธ กล่าวเมื่อเดือนที่แล้วว่า ข้อตกลงก่อนหน้านี้ในการขายหุ้นในสโมสรประสบความล้มเหลว
เบล กำลังเดินตามรอย ลูก้า โมดริช อดีตเพื่อนร่วมทีม เรอัล มาดริด ซึ่งกลายเป็นส่วนหนึ่งของกลุ่มทุนที่ซื้อกิจการ สวอนซี  เมื่อพฤศจิกายน 2024
กองกลางชาวโครเอเชียเข้าซื้อหุ้นส่วนน้อยในเดือนเมษายนปีนี้ โดยมีเป้าหมายเพื่อดึงดูดความสนใจจากทั่วโลกต่อสโมสรแห่งเวลส์
ก่อนหน้านี้ ทอม เบรดี้ ควอเตอร์แบ็กระดับตำนานของเอ็นเอฟแอลกลายเป็นส่วนหนึ่งของกลุ่มเจ้าของใหม่ เบอร์มิงแฮม ซิตี้ ขณะที่ เร็กซ์แฮม สร้างรายได้มหาศาลจากการประชาสัมพันธ์ที่เชื่อมโยงกับ ไรอัน เรย์โนลด์ส และ ร็อบ แม็คเอลเฮนนี่ เจ้าของสโมสรจากฮอลลีวู้ด
พลีมัธ ตกชั้นสู่ดิวิชั่น 3 เมื่อฤดูกาลที่แล้ว หลังเลื่อนชั้นสู่ลีกแชมเปี้ยนชิพเพียงฤดูกาลเดียว
การแต่งตั้ง เวย์น รูนี่ย์ เป็นผู้จัดการทีมในช่วงปรีซีซั่น ด้วยความทะเยอทะยานกลับไม่ประสบผลสำเร็จ และ มิรอน มุสลิช ผู้ที่เข้ามาแทนก็ลาออกเมื่อสิ้นสุดฤดูกาล และย้ายไปคุม ชาลเก้ 04 ในเยอรมัน
ทอม เคลฟเวอร์ลี่ย์ อดีตกองกลาง แมนฯ ยูไนเต็ด และผู้จัดการทีมวัตฟอร์ด ได้รับการแต่งตั้งให้เป็นกุนซือใหม่เมื่อ  13 มิถุนายน
ยังไม่แน่ว่า เบล เจ้าของแชมป์ไม่ทราบว่าเบล เจ้าของเหรียญชนะเลิศแชมเปี้ยนส์ ลีก 5 สมัยจะมีบทบาทอย่างไรกับ พลีมัธ หากแผนการเทกโอเวอร์สำเร็จ
อดีตดาวเตะเซาธ์แฮมป์ตันและสเปอร์สวัย 35 ปี ประกาศแขวนสตั๊ดในปี 2023
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา