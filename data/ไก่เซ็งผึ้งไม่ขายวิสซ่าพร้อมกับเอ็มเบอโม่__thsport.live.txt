ฟุตบอล อินไซเดอร์ รายงานว่า เบรนท์ฟอร์ด ไม่มีแผนที่จะปล่อยตัว โยอัน วิสซ่า กองหน้าตัวเก่ง ในขณะที่ทีมมีโอกาสสูงที่จะเสีย ไบรอัน เอ็มเบอโม่ ออกจากทีม
แมนเชสเตอร์ ยูไนเต็ด พยายามอย่างหนักที่จะดึง เอ็มเบอโม่ ร่วมทีม ในขณะที่ตัวนักเตะเองก็แสดงความปรารถนาว่าต้องการไปเล่นในถิ่น โอลด์ แทรฟฟอร์ด เช่นกัน เหลือแค่การตกลงค่าตัวเพียงอย่างเดียวเท่านั้น
ก่อนหน้านี้ สเปอร์ส ภายใต้การนำของ โธมัส แฟร้งค์ หวังจะดึงนักเตะเก่าที่ เบรนท์ฟอร์ด มาร่วมงานกันอีกครั้ง โดยตั้งเป้าที่จะดึง เอ็มเบอโม่ ร่วมทีม แต่ว่าต้องผิดหวังเพราะนักเตะไม่สนใจ ทำให้ต้องเปลี่ยนเป้าหมาย
อย่างไรก็ตามอีกแข้งที่อยากได้อย่าง วิสซ่า เองก็ไม่ได้ง่ายเนื่องจากทาง เบรนท์ฟอร์ด ไม่ต้องการเสียแนวรุกตัวหลักพร้อมกันทั้ง 2 คนในคราวเดียว เพราะในรายของ เอ็มเบอโม่ มีโอกาสสูงมากที่จะย้ายออกไป
ก่อนหน้านี้ "ไก่เดือยทอง" คว้าตัว โมฮัมเหม็ด คูดุส ตัวรุกจาก เวสต์แฮม มาเสริมทีมแล้ว และกำลังเจรจาดึง มอร์แกน กิ๊บบ์ส-ไวท์ จาก น็อตติ้งแฮม ฟอเรสต์ เสริมทีมอีกราย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา