ไบรอัน เอ็มเบอโม่ ตัวรุกของ เบรนท์ฟอร์ด เปิดใจครั้งแรกหลังจากที่อยู่ในพาดหัวข่าวย้ายทีมอย่างหนักตลอดหลายสัปดาห์ที่ผ่านมา
แมนเชสเตอร์ ยูไนเต็ด และ สเปอร์ส เป็นสองทีมที่เดินหน้าอย่างหนักในการล่าตัวสตาร์ทีมชาติแคเมอรูน แต่ดูแล้วตัว เอ็มเบอโม่ จะเลือกฝั่ง "ปีศาจแดง" มากกว่า ทว่าตอนนี้ยังเคลียร์เรื่องราคาไม่ลงตัว
ในระหว่างไปชม แคนาดา กรัง ปรีซ์ ทาง เคร็ก สเลเตอร์ นักข่าวของ สกาย สปอร์ตส์ ได้สัมภาษณ์ เอ็มเบอโม่ ถึงเรื่องข่าวย้ายทีมซึ่งตัวนักเตะบอกว่า "มันค่อนข้างเป็นเรื่องใหม่สำหรับผม (ข่าวเรื่องการย้ายทีมต่อเนื่อง) ผมคิดว่ามันอาจเป็นชีวิตของนักฟุตบอลและคุณต้องยอมรับมัน"
"นี่คือฤดูกาลดีที่สุดของผมใน พรีเมียร์ลีก ซึ่งโดยรวมแล้วผมคิดว่าเราทำได้ดี ผมคิดว่าเราโชคร้ายที่ไม่ได้เข้าไปเล่นในฟุตบอลยุโรป แต่ผมคิดว่ามันเป็นฤดูกาลที่ยอดเยี่ยม"
ขณะเดียวกัน เอ็มเบอโม่ ก็พูดถึงเจ้านายอยาง โธมัส แฟร้งค์ ที่ไปคุม สเปอร์ส ด้วยว่า "เขาทำอะไรเพื่อผมมากมาย เขาเชื่อใจผมตั้งแต่เริ่มต้น ผมคิดว่าเขาพัฒนาทีมได้ดีมาก เขาช่วยยกระดับผมทั้งในฐานะบุคคลและนักฟุตบอล ดังนั้นผมอวยพรให้เขาโชคดีและผมมั่นใจว่าเขาจะทำได้ดี"
"ผมคิดว่าเขารู้ทุกอย่าง เขาฉลาดมาก เขารู้ว่าเขาจะพาทีมไปจุดไหน เขาต้องการเล่นยังไง ผมคิดว่าเขาทำผลงานได้อย่างยอดเยี่ยมกับ เบรนท์ฟอร์ด"
"ผมคิดว่าเขาต้องใช้เวลาในการปรับตัวบ้าง กับเกม แชมเปี้ยนส์ ลีก, ความคาดหวังที่มากขึ้น อย่างที่คุณพูดแต่ผมมั่นใจว่าเขาจะทำได้ดี เขารู้วิธีสื่อสารกับคนอื่น เขารู้วิธีสร้างทีมซึ่งนั่นคือเหตุผลที่ว่าทำไมเราถึงทำผลงานกันได้ดีมาก"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา