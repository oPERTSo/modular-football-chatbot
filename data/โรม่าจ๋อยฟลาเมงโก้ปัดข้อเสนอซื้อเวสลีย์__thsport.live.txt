โรม่า เจออุปสรรคในตลาดนักเตะซัมเมอร์นี้เมื่อข้อเสนอ 20 ล้านยูโร + โบนัส เพื่อคว้าตัว เวสลี่ย์ แบ็กขวาดาวรุ่งของ ฟลามิงโก้ ถูกปฏิเสธอย่างไม่ใยดี
สกาย สปอร์ต อิตาเลีย สื่ออิตาลีรายงานว่า โรม่า อยู่ภายใต้ข้อจำกัดด้านการเงินที่ค่อนข้างเข้มงวด ทำให้ต้องเจรจาแบบทยอยยื่นทีละขั้นซึ่งส่งผลให้การเจรจาหลายดีลคืบหน้าอย่างล่าช้า
สำหรับกรณีของ เวสลี่ย์ แบ็กขวาดาวรุ่งที่เป็นเป้าหมายหลักของทีม ได้มีการยื่นข้อเสนอ 20 ล้านยูโรบวกโบนัสไปก่อนหน้านี้ แต่ ฟลาเมงโก้ ยืนกรานต้องการค่าตัว 25 ล้านยูโร + โบนัส ตามที่ตั้งไว้ ทำให้ดีลยังไม่ลงตัว และการเจรจายังดำเนินต่อไป
ขณะเดียวกัน โรม่า เตรียมยื่นข้อเสนอไปยัง ล็องส์ เพื่อคว้าตัว เอล อายเนาวี กองกลางวัย 22 ปี โดยดีลนี้จะอยู่ที่ 22 ล้านยูโร + โบนัสอีก 3 ล้านยูโร รวมเป็น 25 ล้านยูโร ซึ่งยังต่ำกว่าค่าตัวที่ล็องส์ตั้งไว้เกือบ 30 ล้านยูโร
คาดว่าข้อเสนอนี้อาจยังไม่เพียงพอ แต่ โรม่า ใช้กลยุทธ์เดียวกันคือค่อยๆ ต่อรองเพื่อปิดดีลให้ได้ในที่สุด
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา