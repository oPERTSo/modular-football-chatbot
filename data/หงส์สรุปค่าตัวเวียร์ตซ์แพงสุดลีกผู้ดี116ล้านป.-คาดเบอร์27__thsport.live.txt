สโมสร ลิเวอร์พูล บรรลุข้อตกลงร่วมกับ ไบเออร์ เลเวอร์คูเซ่น เพื่อซื้อเพลย์เมกเกอร์ โฟลเรียน เวียร์ตซ์ มาร่วมงานด้วยมูลค่ารวมสูงสุด 116 ล้านปอนด์ (ราว 136.3 ล้านยูโร) สร้างสถิติใหม่ผู้เล่นขาเข้าแพงสุดตลอดกาลแห่งพรีเมียร์ลีก อังกฤษ
รายงานจาก ‘สกาย สปอร์ต ดอยท์ชลันด์’ว่ารายละเอียดค่าตัวแบ่งเป็นเงินการันตี 100 ล้านปอนด์ (ราว 117.5 ล้านยูโร) และส่วนเสริมได้ตามผลงาน/ความสำเร็จตามที่ลงไว้อีก 16 ล้านปอนด์ (18.8 ล้านยูโร)
รูปแบบการจ่ายเงินการันตี เป็นผ่อนชำระให้ครบในสามปี แต่ก้อนแรกขอสัดส่วนเกิน 55%
สัญญาจ้างของแข้งวัย 22 กะรัตเซ็นยาวอย่างน้อยสิ้นฤดูกาล 2029-30 โดยจะมีการตรวจร่างกายสัปดาห์หน้า รอให้เพลย์เมกเกอร์ดอยท์ชกลับจากพักร้อนในวันพุธนี้ก่อน
มูลค่าดังกล่าวนอกจากเป็นการซื้อแพงสุดประวัติศาสตร์ ‘หงส์แดง’ แล้ว ยังเป็นขายออกแพงสุดประวัติศาสตร์บุนเดสลีกา เยอรมัน
โฟลเรียง มาเล่นที่แอนฟิลด์คงไม่สามารถใช้เสื้อแข่งเบอร์#10 ได้เพราะ อเล็กซิส แม็ค อัลลิสเตอร์ สวมอยู่ ก็อาจไปใช้หมายเลข 27 พลางๆ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา