คีแรน เทียร์นี่ย์ แบ็กซ้ายทีมชาติสกอตแลนด์ ตกลงย้ายกลับมายัง เซลติก เรียบร้อยแล้ว โดยเซ็นสัญญา 5 ปี หลังออกจาก อาร์เซน่อล แบบไม่มีค่าตัว
แบ็กซ้ายวัย 28 ปี ย้ายจาก เซลติก ไปยังสโมสรลอนดอนเหนือด้วยค่าตัว 25 ล้านปอนด์ เมื่อปี 2019 และลงเล่นไป 144 นัด ทำได้ 6 ประตู รวมถึง 1 ลูกในเกมสุดท้ายของเขาด้วย
ก่อนหน้านี้ เขาลงเล่นให้ เซลติก ไป 170 นัด ทำได้ 8 ประตู ขณะที่เคยเล่นให้ เรอัล โซเซียดาด แบบยืมตัวจาก อาร์เซน่อล อีก 26 นัด เขาลงเล่นให้ทีมชาติสกอตแลนด์ครบ 50 นัดไปในเกมเหย้าที่แพ้ ไอซ์แลนด์ คาบ้านเมื่อวันศุกร์ และทำได้ 1 ประตูให้ชาติบ้านเกิด
"ความทะเยอทะยานของผมคือการให้ เซลติก ประสบความสำเร็จให้มากที่สุด รักษาตำแหน่งระดับท็อป คว้าถ้วยรางวัลต่อไป และทำผลงานให้กับ เซลติก ได้ดี" เขากล่าวผ่านเว็บไซต์สโมสร
"ทุกคนรู้กันมา 2-3 เดือนแล้ว และการได้อยู่ที่นี่อีกครั้งพร้อมเสื้อ เซลติก ก็ทำให้รู้สึกดีมาก"
"เมื่อคุณย้ายออกจากบ้าน คุณจะเติบโตขึ้น คุณได้เรียนรู้สิ่งต่างๆ มากมาย ผมเคยอยู่ที่สเปนมา 1 ปี เรียนรู้ภาษาใหม่ และเล่นในลีกใหม่ ดังนั้นผมจึงกลายเป็นอีกคนอย่างแน่นอน"
"ในแง่ของผู้เล่น มันก็เหมือนกับที่ผมผมเสมอมา ผมจะพยายามทำงานให้หนักที่สุด ผมจะทำอย่างเต็มที่เพื่อสโมสร และนั่นคือทั้งหมดที่ผมทำได้"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา