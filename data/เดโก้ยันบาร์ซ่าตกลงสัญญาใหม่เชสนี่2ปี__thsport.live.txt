วอยเช็ก เชสนี่ ผู้รักษาประตูชาวโปแลนด์ จะยังคงอยู่กับ บาร์เซโลน่า ไปอีก 2 ฤดูกาล ตามการยืนยันจาก เดโก้ ผู้อำนวยการกีฬาของสโมสร
เดโก้ ประกาศยืนยันการอยู่ต่อในถิ่นคัมป์ นู ของผู้รักษาประตูชาวโปแลนด์นี้ว่า "จะมีการเซ็นสัญญา และ เชสนี่ จะอยู่กับเรา"
สัญญาฉบับใหม่ของ เชสนี่ จะทำให้เขาอยู่กับ บาร์ซ่า ต่อจนถึงเดือนมิถุนายน ปี 2027 โดยทั้งสโมสรและนักเตะบรรลุข้อตกลงทางวาจากันแล้ว  และตามรายงานก่อนหน้านี้เปิดเผยว่าข้อตกลงดังกล่าวมีผลมา 2 สัปดาห์แล้ว ขณะที่ตอนนี้ทุกอย่างพร้อมแล้วสำหรับการประกาศอย่างเป็นทางการ
เรื่องราวของ เชสนี่ กับ บาร์ซ่า ยังคงดำเนินต่อไป ขณะที่สโมสรยังคงสร้างทีมที่มั่นคงสำหรับอนาคตต่อไป
สำหรับ เชสนี่ วัย 35 ปี คัมแบ็กจากการแขวนถุงมือกลับมาเล่นฟุตบอลอาชีพอีกครั้ง โดยเซ็นสัญญาหนึ่งฤดูกาลกับ บาร์ซ่า และเขาก็ลงเล่นในฤดูกาลที่แล้วไปมากถึง 30 เกมจากทุกรายการ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา