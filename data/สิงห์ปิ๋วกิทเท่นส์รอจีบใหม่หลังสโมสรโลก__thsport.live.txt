เชลซี ยังต้องอกหัก เมื่อข้อเสนอ 42 ล้านปอนด์ เพื่อขอซื้อตัว เจมี่ กิทเท่นส์ ปีกดาวรุ่ง ถูก โบรุสเซีย ดอร์ทมุนด์ ปฏิเสธในวันเส้นตายตลาดซื้อขายรอบแรกของซัมเมอร์นี้
ดาวเตะวัย 20 ปี มีสัญญา 7 ปีวางอยู่บนโต๊ะแล้ว และคาดว่าตัวเขาก็กระตือรือร้นที่จะย้ายไปยังถิ่นสแตมฟอร์ด บริดจ์
แต่ทั้งสองสโมสรยังหาจุดลงตัวในเรื่องของค่าตัวไม่ได้ แม้ว่าดาวเตะทีมชาติอังกฤษชุดยู-21 จะดูไม่เข้ากับระบบการทำทีมของ นิโก้ โควัช ที่เข้ามาคุมทีมเมื่อเดือนกุมภาพันธ์
การปฏิเสธข้อเสนอล่าสุดทำให้ความหวังที่ กิทเท่นส์ จะย้ายไป เชลซี เพื่อทันเวลาเข้าร่วมการแข่งขันฟุตบอลชิงแชมป์สโมสรโลกจบลง หลังจากผ่านเส้นตายตลาดรอบแรกไปแล้วเมื่อคืนวันอังคาร
อย่างไรก็ตาม เชลซี ไม่ได้ทิ้งการติดต่อเพิ่มเติมสำหรับ กิทเท่นส์ หลังจากเส้นตาย และอาจจะกลับมาล่าตัวใหม่อีกครั้งในตลาดรอบสองของซัมเมอร์นี้หลังจบทัวร์นาเมนต์ชิงแชมป์สโมสรโลกของพวกเขา
นอกจาก กิทเท่นส์ แล้ว อเลฮานโดร การ์นาโช่ ของ แมนเชสเตอร์ ยูไนเต็ด และ โมฮัมเหม็ด คูดุส ของ เวสต์แฮม ก็เป็นที่สนใจของพวกเขาด้วย
สิงห์บลูส์ สนใจที่จะเซ็นสัญญากับ ไมค์ เมนญ็อง ผู้รักษาประตู เอซี มิลาน แต่เลือกที่จะถอนตัวเพราะเหตุผลเรื่องค่าตัว
มิลาน เรียกค่าตัว 25 ล้านปอนด์ สำหรับนายทวารทีมชาติฝรั่งเศสที่เหลือสัญญากับทีมแค่ปีเดียว แต่ เชลซี กลับพร้อมให้ค่าตัวผู้รักษาประตูที่จะอายุครบ 30 ปีในเดือนหน้าเพียงครั้งเดียวเท่านั้น
สำหรับ กิทเท่นส์ ผ่านอะคาเดมี่ของ แมนฯ ซิตี้ ก่อนที่จะย้ายไป ดอร์ทมุนด์ ในปี 2020 เขาลงเล่นในบุนเดสลีกาครั้งแรกอีก 2 ปีต่อมา และฤดูกาลที่แล้วทำไป 8 ประตู จากการลงสนาม 32 นัด
ดอร์ทมุนด์ เซ็นสัญญากับนักเตะดาวรุ่งชาวอังกฤษในสัปดาห์นี้ โดยคว้า โจ๊บ เบลลิงแฮม มาจาก ซันเดอร์แลนด์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา