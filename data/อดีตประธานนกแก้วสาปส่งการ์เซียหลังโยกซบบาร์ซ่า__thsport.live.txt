โจน การ์เซีย กลายเป็นคนทรยศตามสายตาแฟนๆ เอสปันญ่อล หลังตัดสินใจย้ายซบทีมคู่ปรับสำคัญอย่าง บาร์เซโลน่า
โจน โกเยต อดีตประธานสโมสร เอสปันญ่อล เป็นอีกหนึ่งคนที่ร่วมวงวิพากษ์วิจารณ์ โจน การ์เซีย หลังนายทวารวัย 24 ปีตัดสินใจย้ายไปค้าแข้งกับทีมคู่ปรับร่วมเมืองอย่าง บาร์เซโลน่า ตามรายงานจาก RAC 1 เมื่อวันพฤหัสฯที่ผ่านมา
'ผมผิดหวัง ไม่ได้โกรธ ผมรู้สึกแย่มากที่เขาย้ายไปอยู่กับคูแข่งที่ไม่ใช่แค่คู่แข่งด้านกีฬาเท่านั้น แต่ยังเป็นคู่แข่งด้านสังคมด้วย' โกเยต กล่าว 'แนวทางของเขาไม่ถูกต้อง เขาหลอกลวงเพื่อนร่วมทีม, โค้ชและแฟนๆ ทุกคนรู้สึกเหมือนโดนหักหลัง'
อดีตประธาน เอสปันญ่อล ยังเผยเพิ่มเติมว่ามันเป็นเรื่องยากที่เขาจะให้อภัย โจน การ์เซีย ก่อนจะกล่าวโทษนายทวารวัย 24 ปีว่าเป็นคนทำลายความไว้วางใจของแฟนๆทีมนกแก้ว
'เอสปันญ่อล ไม่ต้องการขายเขาไปที่ที่เขาต้องการไป พวกเขาซื้ออิสระทางกีฬาให้เขา สิ่งที่จริงจังคือเขาเป็นนักเตะอายุน้อย มันยากที่จะให้อภัย เพราะเขาไปอยู่ฝั่งของสัตว์ประหลาดแล้ว'
'เขาจ่ายค่าฉีกสัญญา ดังนั้นไม่จำเป็นต้องมีคำชี้แจงใดๆ ผมไม่ต้องการมัน ปิดประตูเมื่อคุณต้องการจากไป'
อดีตทีมนกแก้วยังขู่ส่งท้ายว่า โจน การ์เซีย จะไม่ได้รับการต้อนรับที่ดีเมื่อเขากลับมาเยือนสนาม อาร์ซีดีอี สเตเดี้ยม ในฤดูกาลหน้า
'ผมต้องการให้มีการส่งเสียงโห่ แต่จะไม่มีความรุนแรงหรือการดูหมิ่น ผมจะทำแบนเนอร์ขนาดใหญ่ที่มีรูปของ โจน การ์เซีย ในชุด เอสปันญ่อล และกำลังจูบตราสโมสร'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา