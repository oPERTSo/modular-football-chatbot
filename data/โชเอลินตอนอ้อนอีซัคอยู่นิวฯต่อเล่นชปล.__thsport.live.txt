โชเอลินตอน กองกลาง นิวคาสเซิ่ล มุ่งมั่นกับฤดูกาล 2025-26 ที่จะมาถึงด้วยความทะเยอทะยานกว่าเดิมโดยเฉพาะรายการ ชปล.ดังนั้นหวังเห็นแข้งเนื้อหอม อเล็กซานเดอร์ อีซัค ยังค้าแข้งด้วยกันต่อไป อย่าหวั่นไหวการตื๊อของ ลิเวอร์พูล
ขณะที่คณะของ ‘สาลิกาดง’ บินไปเทรนนิ่ง แคมป์ที่ประเทศออสเตรีย อีกฟากยังเกาะอังกฤษชื่อของ อีซัค ถูกมองเป็นชอยส์เสริมทัพลำดับต้นสำหรับแชมป์เก่า พรีเมียร์ลีก อังกฤษ โดยพร้อมทุ่มจ่ายสถิติใหม่ลีก 120 ล้านปอด์
แน่นอนว่าดาวเตะบราซิเลียนหวงพวกพ้องทุกคน อยากต่อยอดผลงานให้ดีกว่าแชมป์ คาราบาว คัพ และท็อป 5 ของลีก ดังนั้นหวังหอกวัยเบญจเพสล่มหัวจมท้ายกันต่อไป
“ผมมีความสุขที่ได้กลับมาอยู่กับพวกพ้อง และสนุกกับการซ้อม... หวังว่าจะมีฤดูกาลอันยอดเยี่ยมคอยท่า” การเปิดปากผ่านเว็บไซต์ทางการ
“มันยอดเยี่ยมมากที่ได้เห็นทุกคนพร้อมหน้าอีกครั้ง ; ทีมเมตของผม, สตาฟฟ์โค้ช และนักกายภาพ”
“เรามีกลุ่มคนทำงานที่ดีมากๆตรงนี้ รู้สึกว่ามันเหมือนเป็นครอบครัว, มีมิตรภาพที่ดีต่อกัน และดีมากๆที่กลับมาอยู่กับพวกเขาอีกครั้ง”
“ผู้เล่นดีกรีทีมชาติก็กลับมารายงานตัวหมดแล้ว เอาให้แน่ใจว่าซ้อมหนักในทุกๆวันที่แคมป์ เร่งให้พร้อมสุดสำหรับนัดเปิดฤดูกาลใหม่พรีเมียร์ลีก อังกฤษ”
‘สาลิกาดง’ อุ่นเครื่องแบบปิดชนะ คาร์ไลส์ ไปได้แล้ว 4-0 ต่อไปคือทัวร์อุ่นเครื่องเยือน เซลติก เอฟซี ที่สกอตแลนด์ (19 ก.ค.), บินมาสิงคโปร์พบ อาร์เซน่อล (27 ก.ค.) จากนั้นขึ้นไปเกาหลีใต้พบ เค-ลีก XI (30 ก.ค.), สเปอร์ส (3 ส.ค.)
ทิ้งทวนเข้าเฟสสุดท้ายอุ่นเครื่องในรัง เซนต์.เจมส์ พาร์ค พบ เอสปันญ่อล (8 ส.ค.) และ แอต.มาดริด (9 ส.ค.)
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา