มิไคโล มูดริค ปีก เชลซี ถูกสมาคมฟุตบอลตั้งข้อหาว่าละเมิดกฎต่อต้านการใช้สารกระตุ้น หลังจากที่เขาไม่ผ่านการทดสอบ และตอนนี้เสี่ยงกับการเผชิญโทษแบนสูงสุดถึง 4 ปี
ดาวเตะทีมชาติยูเครนวัย 24 ปี ถูกสมาคมฟุตบอลสั่งพักการเล่นชั่วคราวในเดือนธันวาคม หลังจากผลการตรวจปัสสาวะตามปกติของนักเตะระบุว่าพบสารต้องห้าม
ผู้เล่นที่พบว่าใช้สารต้องห้ามโดยเจตนา อาจถูกแบนสูงสุดถึง 4 ปี ตามแนวทางของฟีฟ่า
ในเวลานั้น มูดริค กล่าวว่าเขาตกใจสุดขีด และเขาไม่เคยใช้สารต้องห้ามโดยรู้ตัว
เขาไม่ได้ลงเล่นให้กับ เชลซี ตั้งแต่วันที่ 28 พฤศจิกายน และไม่ได้ถูกเรียกตัวติดทีมในวันแข่งขันตั้งแต่วันที่ 1 ธันวาคม
ในแถลงการณ์ฉบับใหม่เมื่อวันพุธ เอฟเอ กล่าวว่า "เราสามารถยืนยันได้ว่า มิไคโล มูดริค ถูกตั้งข้อหาละเมิดกฎต่อต้านการใช้สารกระตุ้น โดยกล่าวหาว่ามีและ/หรือใช้สารต้องห้าม ตามกฎช้อ 3 และ 4 ของข้อบังคับการใช้สารกระตุ้นของเอฟเอ"
"เนื่องจากนี่เป็นกรณีที่เกิดขึ้นมาต่อเนื่อง เราจึงไม่สามารถให้ความเห็นเพิ่มเติมได้ในขณะนี้"
เชลซี ยังไม่ได้แสดงความคิดเห็น แต่ในเดือนธันวาคม พวกเขาได้กล่าวภายนอกว่าจะดำเนินการหาสาเหตุว่าอะไรเป็นเหตุของการทดสอบที่ล้มเหลว โดยเสริมว่านักเตะได้ยืนยันอย่างชัดเจนว่าเขาไม่เคยใช้สารต้องห้ามใดๆ แบบเจตนา
หากการวิเคราะห์ตัวอย่าง บี ยืนยันว่าเป็นผลที่ไม่พึงประสงค์เกี่ยวกับตัวอย่าง เอ นักกีฬาจะถูกตัดสินโทษ ถูกตั้งข้อกล่าวหา
นักกีใาสามารถยอมรับผลการพิจารณาและผลที่ตามมาหรือร้องขอให้ดำเนินการพิจารณาคดีต่อไปได้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา