วิคเตอร์ โฟรโฮลด์ท บรรลุข้อตกลงส่วนตัวกับ ไอน์ทรัค แฟร้งค์เฟิร์ต แต่ยังติดขัดเรื่องการเจรจาค่าตัวกับ เอฟซี โคเปนเฮเกน
สกาย เยอรมนี รายงานเมื่อวันจันทร์ที่ผ่านมาว่า ไอน์ทรัค แฟร้งค์เฟิร์ต บรรลุข้อตกลงส่วนตัวกับ วิคเตอร์ โฟรโฮลด์ท มิดฟิลด์วัย 19 ปีของ เอฟซี โคเปนเฮเกน ที่ส่งสัญญาณว่าเขาต้องการย้ายไปค้าแข้งในเยอรมนีช่วงซัมเมอร์นี้
ตามรายงานระบุว่า โฟรโฮลด์ท บรรลุข้อตกลงส่วนตัวกับ ไอน์ทรัค แฟร้งค์เฟิร์ต และมีแนวโน้มว่าจะเซ็นสัญญาจนถึงปี 2030 ตอนนี้ทีมอินทรีแดง-ดำกำลังอยู่ในขั้นตอนเจรจาเรื่องค่าตัวของมิดฟิลด์วัย 19 ปีกับต้นสังกัดของนักเตะ
จากรายงานของสื่อเมืองเบียร์เผยว่า เอฟซี โคเปนเฮเกน ต้องการค่าตอบแทนราว 20 ล้านยูโร เนื่องจากนักเตะตกเป็นเป้าสนใจจากหลายสโมสร ทว่า ไอน์ทรัค แฟร้งค์เฟิร์ต ต้องการจ่ายค่าตัวต่ำกว่านั้น
หากการเซ็นสัญญากับ โฟรโฮลด์ท ไม่เกิดขึ้น ทีมอินทรีแดง-ดำยังมีตัวเลือกอื่นอย่าง วาล็องแต็ง อาตังกาน่า ของ แรนส์ และ เจมส์ แม็คเอที ของ แมนฯซิตี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา