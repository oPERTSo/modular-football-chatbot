สกาย สปอร์ตส์ เผยว่า โฟลเรียน เวียร์ตซ์ จะเข้ารับการตรวจร่างกายกับลิเวอร์พูลในวันศุกร์นี้
มิดฟิลด์ตัวรุกชาวเยอรมันจะบินมายังสหราชอาณาจักรในช่วงปลายสัปดาห์นี้ ก่อนเข้ารับการตรวจร่างกาย หลังเสร็จสิ้นช่วงเวลาพักร้อน
ลิเวอร์พูล ตกลงเซ็นสัญญามูลค่า 116.5 ล้านปอนด์กับ ไบเออร์ เลเวอร์คูเซ่น โดยจ่ายเงินเบื้องต้น 100 ล้านปอนด์ บวกกับโบนัสเพิ่มเติมอีก 16.5 ล้านปอนด์
เวียร์ตซ์ จะได้รับเงินเดือน 10.2 ล้านปอนด์ถึง 12.7 ล้านปอนด์ต่อปี ขึ้นอยู่กับว่าจะได้รับโบนัสหรือไม่ ซึ่งอยู่ระหว่าง 195,000 ถึง 245,000 ปอนด์ต่อสัปดาห์
ตอนนี้ดาวเตะพันธุ์อินทรีเหล็กต้องการอยู่กับ ลิเวอร์พูล เท่านั้น และไม่ใช่เพราะเงิน แผนกลยุทธ์ของ อาร์เน่อ สล็อต สำหรับ เวียร์ตซ์ เป็นหนึ่งในเหตุผลสำคัญที่ทำให้นักเตะตัดสินใจย้ายมาแอนฟิลด์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา