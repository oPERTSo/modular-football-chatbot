วิลเลียม โบวิ่ง กองหน้าวัย 22 ปีของ สตวร์ม กราซ ตกเป็นเป้าหมายเสริมแนวรุกของ ไมนซ์ หาก โยนาธาน เบอร์คาร์ดท์ ย้ายออกจากสโมสร
คิกเกอร์ รายงานเมื่อวันจันทร์ที่ผ่านมาว่า ไมนซ์ สนใจ วิลเลียม โบวิ่ง กองหน้าทีมชาติเดนมาร์กชุดยู-21 ปีของ สตวร์ม กราซ เพื่อดึงมาเป็นตัวแทนของ โยนาธาน เบอร์คาร์ดท์ ที่ตกเป็นข่าวเชื่อมโยงกับ ไอน์ทรัค แฟร้งค์เฟิร์ต
โบวิ่ง ย้ายจาก เอฟซี โคเปนเฮเกน มาค้าแข้งกับ สตวร์ม กราซ ในช่วงซัมเมอร์ปี 2022 เขาทำ 12 ประตูกับ 5 แอสซิสต์จากการลงเล่นทุกรายการ 42 เกมในฤดูกาลที่ผ่านมา ก่อนกองหน้าวัย 22 ปีจะตกเป็นเป้าสนใจของสโมสร อิตาลี, อังกฤษ และ สเปน หลังทีมดังออสเตรียป้อนกองหน้าสู่สโมสรยุโรปมาแล้วหลายคนทั้ง มีก้า บีเร็ธ (โมนาโก), ราสมุส ฮอยลุนด์ (แมนฯยูไนเต็ด) และ เอมานูเอล เอเมก้า (สตราส์บูร์ก)
ตามรายงานระบุว่า ไมนซ์ พร้อมร่วมวงแย่งเซ็นสัญญากับ โบวิ่ง ในช่วงซัมเมอร์นี้หาก เบอร์คาร์ดท์ ดาวยิงวัย 24 ปีตัดสินใจย้ายไปค้าแข้งกับ ไอน์ทรัค แฟร้งค์เฟิร์ต
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา