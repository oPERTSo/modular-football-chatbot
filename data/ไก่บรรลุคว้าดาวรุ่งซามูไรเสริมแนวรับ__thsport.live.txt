สเปอร์ส บรรลุข้อตกลงกับ คาวาซากิ ฟรอนตาเล่ สโมสรใน เจลีก ญี่ปุ่น สำหรับการคว้าตัว โคตะ ทากาอิ กองหลังวัย 20 ปี
ค่าตัวย้ายทีมคาดว่าอยู่ที่ราว 5 ล้านปอนด์ และการย้ายทีมคาดว่าจะได้รับข้อสรุปเร็วๆ นี้
กองหลังชาวญี่ปุ่น จะเป็นผู้เล่นใหม่รายที่ 2 ของสเปอร์สในยุค โธมัส แฟร้งค์ กุนซือคนใหม่ชาวเดนมาร์ก
ทางด้าน ฟุตบอลลอนดอน คาดว่าการณ์ว่า โคตะ ทากาอิ เซนเตอร์แบ็กดาวรุ่งจะเป็นส่วนหนึ่งในทีมชุดใหญ่ของแฟร้งค์ในฤดูกาลหน้า และจะย้ายอำลา คาวาซากิ ฟรอนตาเล่ กลางฤดูกาล เจลีก เพื่อร่วมปรีซีซั่นกับสเปอร์ส และเตรียมตัวก่อนเปิดฤดูกาล 2 สัปดาห์
ทากาอิ จะอายุครบ 21 ปีในเดือนกันยายน ลงเล่นไปแล้ว 19 นัด ในเจลีก ฤดูกาลนี้ รวมถึง 9 นัดในเอเอฟซี แชมเปี้ยนส์ ลีก ซึ่งทำได้ 2 ประตู
แม้อายุน้อย แต่ทากาอิเคยเป็นกัปตันทีมมาแล้ว ในเกมเสมอ โยโกฮาม่า 3-3 ในบ้าน เมื่อเดือนเมษายน
โยฮัน ลังเก้ ผู้อำนวยการฝ่ายเทคนิคของสเปอร์สและทีมงาน ระบุว่า เซ็นเตอร์แบ็กรายนี้สามารถเล่นในพรีเมียร์ลีกได้ และตามรอยดาวรุ่งคนอื่นๆ ของสโมสรในช่วงไม่กี่ปีที่ผ่านมา อาทิ ลูคัส เบิร์กวัลล์, ปาเป้ มาตาร์ ซาร์ และ เดสตินี่ อูโดจี้ ซึ่งแฟรงค์เป็นผู้อนุมัติการเซ็นสัญญาครั้งนี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา