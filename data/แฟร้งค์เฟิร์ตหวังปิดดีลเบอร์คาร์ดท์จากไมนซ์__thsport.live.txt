ไอน์ทรัค แฟร้งค์เฟิร์ต กำลังหาข้อสรุปที่ลงตัวกับ ไมนซ์ เกี่ยวกับการดึง โยนาธาน เบอร์คาร์ดท์ มาเสริมแนวรุก
บิลด์ สื่อเมืองเบียร์รายงานเมื่อวันจันทร์ที่ผ่านมาว่า ไอน์ทรัค แฟร้งค์เฟิร์ต คาดหวังถึงการดึง โยนาธาน เบอร์คาร์ดท์ กองหน้าวัย 24 ปีของ ไมนซ์ มาเสริมแนวรุกในช่วงซัมเมอร์นี้
เบอร์คาร์ดท์ แสดงเจตนารมณ์ชัดเจนว่าเขาต้องการย้ายมาค้าแข้งกับ ไอน์ทรัค แฟร้งค์เฟิร์ต แม้ ไมนซ์ จะต้องการค่าตอบแทนสูงถึง 30 ล้านยูโร ขณะที่ มาร์คุส โครสเช่อ ผู้อำนวยการกีฬาของทีมอินทรีแดง-ดำวางแผนจะยื่นข้อเสนอเพียง 20 ล้านยูโร นั่นอาจทำให้การเจรจามาถึงทางตัน
อย่างไรก็ตามทั้ง ไมนซ์, ไอน์ทรัค แฟร้งค์เฟิร์ต และ เบอร์คาร์ดท์ กำลังเจรจากันเพิ่มเติม เนื่องจากต้องการให้ดีลนี้ลุล่วงเร็วที่สุด โดยคาดว่าทั้งสองสโมสรจะพบกันครึ่งทางที่มูลค่าราว 25-26 ล้านยูโร
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา