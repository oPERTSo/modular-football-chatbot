เนย์มาร์ ซูเปอร์สตาร์คนดัง เปิดการเจรจาสัญญาใหม่กับ ซานโตส แต่ยังไม่ได้ตกลงขั้นสุดท้ายท่ามกลางความสนใจจากทีมในยุโรป
เบน จาค็อบส์ นักข่าวคนดังรายงานว่า เนย์มาร์ กำลังอยู่ระหว่างการเจรจากับ ซานโตส ต้นสังกัดในบ้านเกิดบราซิลเพื่อขยายสัญญาการค้าแข้งกับสโมสรต่อไป
แม้ยังไม่มีการตอบรับขั้นสุดท้ายหรือ "ไฟเขียว" จากทั้งสองฝ่าย แต่ เนย์มาร์ ก็แสดงท่าทีเปิดกว้างและยินดีที่จะพูดคุย เกี่ยวกับการอยู่กับทีมต่อไป
อย่างไรก็ตาม แข้งวัย 32 ปีรายนี้ยังได้รับความสนใจจากหลายทีมในยุโรป โดยเฉพาะจากสโมสรในประเทศตุรกี ซึ่งอาจเข้ามาเป็นอีกหนึ่งทางเลือกในอนาคตอันใกล้
นับตั้งแต่กลับมาร่วมทีม ซานโตส อีกครั้งในเดือนมกราคม 2025 เนย์มาร์ ได้ลงสนามทั้งหมด 9 นัด ทำได้ 3 ประตู และ 3 แอสซิสต์  แต่ก็ประสบปัญหาบาดเจ็บซ้ำซาก และยังคงอยู่ในช่วงฟื้นฟูร่างกาย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา