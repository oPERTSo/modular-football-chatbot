เฟร์ราน ยุตกลา กองหน้าวัย 26 ปีของ คลับ บรูช กำลังจะย้ายมาค้าแข้งกับ เซลต้า บีโก้ ด้วยค่าตัว 7 ล้านยูโร
'เดียรีโอ อาส' รายงานเมื่อวันอาทิตย์ที่ผ่านมาว่า เซลต้า บีโก้ เตรียมเซ็นสัญญากับ เฟร์ราน ยุตกลา กองหน้าวัย 26 ปีที่กำลังจะย้ายมาจาก คลับ บรูช ด้วยค่าตัว 7 ล้านยูโร ซึ่ง บาร์เซโลน่า จะได้รับเงินส่วนแบ่งจากการย้ายทีมครั้งนี้ 2 แสนยูโร
ยุตกลา อดีตเด็กปั้นของ บาร์เซโลน่า ย้ายไปค้าแข้งกับ คลับ บรูช ในช่วงซัมเมอร์ปี 2022 ด้วยค่าตัว 5 ล้านยูโร พร้อมส่วนแบ่งค่าตัวสำหรับการย้ายสังกัดครั้งต่อไป ตามรายงานระบุว่าทีมอาซูลกราน่าจะได้รับส่วนแบ่งค่าตัวจากการย้ายทีมครั้งนี้ 2 แสนยูโร หลังกองหน้าวัย 26 ปีกำลังจะย้ายมาค้าแข้งกับ เซลต้า บีโก้ ด้วยค่าตัว 7 ล้านยูโร
ยุตกลา จะเป็นการเซ็นสัญญารายที่สามในช่วงซัมเมอร์นี้ของ เซลต้า บีโก้ ต่อจาก ยอรุน ราดู นายทวารชาวโรมาเนียนวัย 28 ปีที่ย้ายมาจาก เวเนเซีย และ อีไลช์ โมรีบา ที่เซ็นสัญญาถาวรมูลค่า 6 ล้านยูโรตามเงื่อนไขที่ย้ายมาจาก แอร์เบ ไลป์ซิก ด้วยสัญญายืมตัวก่อนหน้านี้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา