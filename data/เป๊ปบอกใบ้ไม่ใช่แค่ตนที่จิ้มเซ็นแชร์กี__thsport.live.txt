เป๊ป กวาร์ดิโอล่า ดูเหมือนจะให้คำใบ้ว่าการที่ แมนฯ ซิตี้ เซ็นสัญญากับ รายาน แชร์กี ไม่ใช่เพียงเพราะการเลือกของเขาแค่คนเดียวเท่านั้น
ดาวเตะวัย 21 ปี เป็นผู้เล่นที่น่าจับตามองมากที่สุดในตลาดซัมเมอร์นี้ โดยคู่แข่งอย่าง แมนฯ ยูไนเต็ด และ ลิเวอร์พูล ต่างก็ให้ความสนใจหลังจากที่เขาทำผลงานได้อย่างยอดเยี่ยมในฤดูกาล 2024-25 กับ ลียง
แชร์กี ได้รับรางวัลนักเตะดาวรุ่งยอดเยี่ยมแห่งปีของยูโรปา ลีก หลังจากจบการแข่งขันในฐานะนักเตะที่แอสซิสต์มากที่สุดในรายการนี้ และได้รับการยกย่องให้เป็นหนึ่งในคนที่มีเทคนิคดีที่สุดในยุโรป
ทีมของ กวาร์ดิโอล่า ได้มิดฟิลด์รายนี้มาด้วยค่าตัว 34 ล้านปอนด์ ซึ่งเป็นส่วนหนึ่งของการสร้างทีมใหม่ทั้งหมดในซัมเมอร์นี้ รวมถึงการคว้าตัว มาร์คัส เบ็ตติเนลลี่ ผู้รักษาประตูมือสามมาจาก เชลซี, รายาน เอต-นูรี่ จาก วูล์ฟส์ และ ทิจจานี่ ไรน์เดอร์ส จาก เอซี มิลาน
แต่หลังจากประเมินผลงานแรกๆ ของเขากับทีม วีดาด เอซี จากโมร็อกโก ซึ่ง เรือใบ คว้าชัยในเกมเปิดสนามได้ 2-0 บนแผ่นดินอเมริกา กวาร์ดิโอล่า ได้เผยรายละเอียดเกี่ยวกับผู้เล่นใหม่ของเขา
"แน่นอนว่าการแทนที่ เควิน (เดอ บรอยน์) นั้นยาก เราทราบดี" กวาร์ดิโอล่า กล่าว
"สำหรับคุณภาพที่เขามี ไม่มีข้อสงสัยใดๆ แต่ในขณะเดียวกันสโมสรก็ตัดสินใจเลือก รายาน เพราะเขามีทักษะที่น่าทึ่งในกรอบเขตโทษ และมีวิสัยทัศน์ยอดเยี่ยม จ่ยบอลได้หลากหลาย"
"มันเป็นแค่เกมแรกที่มีเงื่อนไขที่ยากลำบาก ผมดีใจมากที่เขามาที่นี่"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา