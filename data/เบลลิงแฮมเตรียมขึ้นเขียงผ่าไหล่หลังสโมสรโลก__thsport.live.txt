จูด เบลลิงแฮม เตรียมเข้ารับการผ่าตัดไหล่ซ้ายหลังเสร็จสิ้นภารกิจในศึก ฟีฟ่า คลับ เวิลด์ คัพ
จูด เบลลิงแฮม มิดฟิลด์ทีมชาติอังกฤษของ เรอัล มาดริด ยืนยันว่าเขาจะเข้ารับการผ่าตัดรักษาอาการบาดเจ็บไหล่ หลังเสร็จสิ้นภารกิจในศึก คลับ เวิลด์ คัพ เพื่อแก้ไขปัญหาเรื้อรังที่เกิดขึ้นมาตั้งแต่ฤดูกาลที่แล้ว ตามรายงานจาก 'กาเดน่า เซร์' เมื่อวันจันทร์ที่ผ่านมา
เบลลิงแฮม บาดเจ็บไหล่ซ้ายหลุดตั้งแต่เกมกับ ราโย บาเยกาโน่ ในเดือนพฤศจิกายนปี 2023 จากนั้นมิดฟิลด์ชาวอังกฤษและสโมสรตัดสินใจจะใช้วิธีการรักษาแบบอนุรักษ์นิยม โดยหวังว่ามันจะหายเป็นปกติในช่วงที่นักเตะได้พัก ทว่ามิดฟิลด์วัย 21 ปีต้องลงเล่นพร้อมใช้สายรัดไหล่อย่างแน่นหนาและในที่สุดก็ต้องใส่เฝือกไหล่ ก่อนจะนำทีมชุดขาวคว้าแชมป์ ลา ลีกา และ แชมเปี้ยนส์ลีก พร้อมนำทีมชาติอังกฤษเข้าถึงรอบชิงขนะเลิศของศึกยูโร 2024
ล่าสุด เบลลิงแฮม ยืนยันผ่านสื่อว่าเขาจะเข้ารับการผ่าตัดเพื่อแก้ปัญหาเรื้อรังที่ไหล่ซ้ายในอนาคตอันใกล้นี้ หลัง เรอัล มาดริด เสร็จสิ้นภารกิจในศึก คลับ เวิลด์ คัพ
'มันโอเค ตอนนี้ผมมาถึงจุดที่ความเจ็บปวดไม่แย่แล้ว ผมเบื่อมันมากขึ้น และต้องใส่เฝือก ต้องดึงเฝือก และต้องดึงเฝือก และต้องให้ผู้เล่นคนอื่นช่วยดึงด้วย แน่นอนว่ามันน่าเบื่อมากในสภาพอากาศร้อนแบบนี้ เพราะน้ำหนักส่วนเกินที่คุณสูญเสียไปจากเหงื่อ แต่ใช่ ผมพร้อมจะจัดการมันแล้ว การผ่าตัด แน่นอนว่าหลังจากรอบชิงชนะเลิศไม่กี่วัน ผมจะไปที่นั่นและเข้ารับการผ่าตัด'
'ผมคิดว่าผมคงหมดความอดทนกับเครื่องพยุงไหล่แล้ว นักกายภาพบำบัดที่นี่และแพทย์ก็ทำได้อย่างน่าเหลือเชื่อมาก พวกเขาทำให้ผมพร้อมลงเล่นในทุกเกม แต่ตอนนี้ผมมาถึงจุดที่พร้อมจะมีไหล่ที่ว่างและร่างกายที่เป็นอิสระจริงๆ'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา