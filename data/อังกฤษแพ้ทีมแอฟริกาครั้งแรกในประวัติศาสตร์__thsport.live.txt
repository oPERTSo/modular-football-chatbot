ทีมชาติอังกฤษ แพ้ทีมจากทวีปแอฟริกาเป็นครั้งแรกในประวัติศาสตร์ หลังพลาดท่าต่อ เซเนกัล ในเกมอุ่นเครื่อง เมื่อวันอังคารที่ผ่านมา
ทัพสิงโตคำรามภายใต้การนำของกุนซือใหม่ โธมัส ทูเคิ่ล ลงสนามพบเซเนกัลในเกมอุ่นเครื่องเมื่อวันอังคารที่ผ่านมา โดยออกนำก่อน 1-0 จาก แฮร์รี่ เคน ตั้งแต่ 7 นาทีแรก
ทว่ากลับเป็น เซเนกัล ที่ฮึดยิงคืน 3 ประตูจาก อิสไมล่า ซาร์, ฮาบิบ ดิยาร์ร่า และ ชีค ซาบาลี่ ทำให้เป็นฝ่ายแซงชนะไปอย่างช็อกแฟนบอลเจ้าถิ่น 3-1
เซเนกัล จึงกลายเป็นทีมจากทวีปแอฟริกาชาติแรกในประวัติศาสตร์ที่เอาชนะอังกฤษได้ โดยก่อนหน้านี้ทัพสิงโตดวลทีมจากกาฬทวีป 21 ครั้งชนะได้ 15 ครั้ง และเสมอ 6 ครั้ง
นอกจากนี้ ยังเป็นครั้งแรกที่อังกฤษโดนทีมจากแอฟริกายิง 3 ประตูในนัดเดียว
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา