เจสัน วิลค็อกซ์ ผู้อำนวยการฝ่ายฟุตบอลของ แมนเชสเตอร์ ยูไนเต็ด เชื่อมั่น มาเตอุส กุนญ่า ดาวยิงคนใหม่มีคุณสมบัติครบถ้วนตามที่ทีมต้องการ
กุนญ่า เพิ่งเปิดตัวกับ แมนฯ ยูไนเต็ด อย่างเป็นทางการด้วยสัญยา 5 ปี หรือจนถึงปี 2029 หลังย้ายมาจาก วูล์ฟส์ ด้วยค่าตัว 62.5 ล้านปอนด์
ฤดูกาล 2024/25 ที่เพิ่งปิดฉากลงไป หัวหอกทีมชาติบราซิลลงเล่นในพรีเมียร์ลีก 33 นัด ยิงได้ 15 ประตู ส่วนฤดูกาลก่อนหน้านั้นยิงไป 12 ประตูในลีก
วิลค็อกซ์ กล่าวถึงแข้งใหม่รายนี้ว่า "การคว้าตัว มาเตอุส คือหนึ่งในเป้าหมายหลักของเราสำหรับซัมเมอร์นี้ เราดีใจอย่างยิ่งที่สามารถปิดดีลนี้ได้ตั้งแต่ช่วงต้นของตลาดนักเตะ"
"เขาได้พิสูจน์ตัวเองแล้วว่าเป็นหนึ่งในกองหน้าที่น่าตื่นตาตื่นใจที่สุด และทรงประสิทธิภาพที่สุดในพรีเมียร์ลีกจากผลงานกับ วูล์ฟส์ รวมถึงก่อนหน้านี้ในการเล่นที่สเปนและเยอรมนี”
"เขามีคุณสมบัติครบถ้วนตามที่เรามองหาเพื่อการสร้างทีมที่แข็งแกร่ง มีพลัง และน่าตื่นเต้น ซึ่งสามารถท้าทายเพื่อคว้าแชมป์รายการใหญ่ๆ ได้"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา