ไบรท์ตัน เซ็นสัญญาคว้าตัว ชาราลัมโปส คอสตูลาส กองหน้าวัย 18 ปี ด้วยค่าตัว 29.78 ล้านปอนด์ (35 ล้านยูโร) จากโอลิมเปียกอส ในกรีซ
แข้งดาวรุ่งเซ็นสัญญา 5 ปี ซึ่งจะเริ่มต้นสัญญาในวันที่ 1 กรกฎาคม
ข้อตกลงดังกล่าวถือเป็นการย้ายทีมด้วยค่าตัวสูงสุดที่สโมสรในกรีซเคยได้รับ ทำลายสถิติเดิม 16.6 ล้านปอนด์ที่ วูล์ฟส์ จ่ายเพื่อคว้าตัว ดาเนียล โปเดนซ์ จากโอลิมเปียกอสในปี 2020
ฟาเบียน เฮอร์เซเลอร์ ผู้จัดการทีมไบรท์ตัน กล่าวว่า "เขาต้องการเล่นในพรีเมียร์ลีก และพวกเราตื่นเต้นกับสิ่งที่เขาสามารถนำมาสู่ทีม"
"เขาจะสร้างทางเลือกที่แตกต่างในแนวรุกให้กับเรา และเรากำลังรอคอยที่จะช่วยเหลือเขาในการปรับตัวกับสภาพแวดล้อมใหม่ๆ "
หากมีการจ่ายเงินเพิ่ม 1.7 ล้านปอนด์ให้กับ คอสตูลาส ระหว่างที่อยู่กับ ไบรท์ตัน จะถือเป็นการย้ายทีมที่เป็นสถิติใหม่สำหรับผู้เล่นกรีซ ทำลายสถิติเดิม 30.63 ล้านปอนด์ ที่นาโปลีจ่ายให้โรมาเพื่อซื้อ คอสตาส มาโนลาส ในปี 2019
คอสตูลาส แข้งทีมชาติกรีซ ยู-21 ประเดิมทีมชุดใหญ่ในปี 2024 หลังเติบโตขึ้นมาจากอคาเดมี่ของ โอลิมเปียกอส
ศูนย์หน้าดาวรุ่งเป็นตัวหลักของโอลิมเปียกอสชุดคว้าแชมป์ยูฟ่า ยูธ ลีก ในปี 2024 ซึ่งเอาชนะ อินเตอร์ มิลาน และ บาเยิร์น มิวนิค ก่อนไปถึงนัดชิงชนะเลิศ ก่อนคว้าแชมป์ด้วยการคว่ำ เอซี มิลาน
คอสตูลาส ทำ 7 ประตูจาก 22 เกมลีกในทีมชุดใหญ่ ฤดูกาลที่ผ่านมา
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา