ไบเออร์ เลเวอร์คูเซ่น รองแชมป์บุนเดสลีกา บรรลุข้อตกลงคว้าตัว มาลิก ทิลล์แมน เข้าร่วมทีมด้วยสัญญายาวจนถึงปี 2030
โฟลเรียน เพลทเท่นแบร์ก นักข่าวดังของ สกาย เยอรมนี รายงานว่า เลเวอร์คูเซ่น สามารถตกลงในหลักการกับ พีเอสวี ไอนด์โฮเฟ่น ต้นสังกัดปัจจุบันของ ทิลล์แมน สำหรับค่าตัวราว 35 ล้านยูโร
อย่างไรก็ตาม การย้ายทีมยังไม่สามารถเกิดขึ้นได้ทันที เนื่องจากยังต้องรอไฟเขียวอย่างเป็นทางการจาก บาเยิร์น มิวนิค ซึ่งถือสิทธิ์ "ซื้อกลับ" หรือ "สิทธิ์เทียบข้อเสนอ" (matching right) จากข้อตกลงเดิมตอนขาย ทิลล์แมน ให้ พีเอสวี ซัมเมอร์ที่แล้ว
ทิลล์แมนน ตัวรุกทีมชาติสหรัฐฯ ทำผลงานได้ดีในการเล่นให้ พีเอสวี ฤดูกาลล่าสุดที่ยิงได้ถึง 16 ประตู และทำ 5 แอสซิสต์จาก 34 นัดในทุกรายการ ช่วยทีมป้องกันแชมป์ลีกสูงสุดของแดนกังหัน
หากขั้นตอนการย้ายทีมได้รับการอนุมัติจาก บาเยิร์น มิวนิค ทัพ "ห้างยา" จะมีการตรวจร่างกาย ทิลล์แมน หลังจบศึกคอนคาเคฟ โกลด์ คัพ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา