มาเรียโน่ ดีอาซ ร่วมฝึกซ้อมช่วงปรีซีซั่นกับ อลาเบส และมีโอกาสเซ็นสัญญาเช่นกันหากกองหน้าวัย 31 ปีสร้างความประทับใจแก่ทีมสตาฟฟ์
อลาเบส สโมสร ลา ลีกา ยืนยันว่า มาเรียโน่ ดีอาซ อดีตกองหน้า เรอัล มาดริด ได้ร่วมฝึกซ้อมช่วงปรีซีซั่นกับทีมชุดใหญ่ที่เริ่มต้นตั้งแต่วันจันทร์ที่ผ่านมา แต่ไม่มีการกล่าวถึงการทำข้อตกลงใดๆกับดาวยิงวัย 31 ปี ตามรายงานจากมุนโด้เดปอร์ติโบ
มาเรียโน่ ยังคงเป็นแข้งไร้สังกัดจนถึงตอนนี้ หลังเล่นกับ เซบีย่า เป็นสโมสรสุดท้ายในช่วงฤดูกาล 2023-2024 กองหน้าวัย 31 ปีใช้เวลาหลังจากนั้นรักษาสภาพความฟิตและความเฉียบคมเท่าที่เขาสามารถทำได้เพื่อเตรียมพร้อมสำหรับการกลับมาลงสนามอีกครั้งในอนาคต ก่อนอดีตแข้ง เรอัล มาดริด จะร่วมฝึกซ้อมช่วงปรีซีซั่นกับ อลาเบส
'มาเรียโน่ ดีอาซ เมฮีอา กองหน้ามากประสบการณ์ในวงการฟุตบอลอาชีพจะร่วมฝึกซ้อมที่ เดปอร์ติโบ อลาเบส และร่วมการฝึกซ้อมกับทีมชุดใหญ่ในเฟสแรกของช่วงปรีซีซั่น'
'นักเตะคนนี้ซึ่งเคยคว้าแชมป์ระดับชาติและนานาชาติมาแล้วหลายรายการ ได้เริ่มต้นการฝึกซ้อมในวันนี้ที่ อีบาย่า สปอร์ตส์ ซิตี้ และจะลงซ้อมครั้งแรกกับเพื่อนร่วมทีมในบ่ายวันนี้' แถลงการณ์ของ อลาเบส ระบุ
แม้ว่าสโมสรแคว้นบาสก์จะไม่ได้กล่าวถึงการเซ็นสัญญากับ มาเรียโน่ ก็ตาม แต่คาดว่าหากกองหน้าวัย 31 ปีทำงานได้อย่างน่าประทับใจ อลาเบส ก็น่าจะเสนอสัญญาแก่เขา
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา