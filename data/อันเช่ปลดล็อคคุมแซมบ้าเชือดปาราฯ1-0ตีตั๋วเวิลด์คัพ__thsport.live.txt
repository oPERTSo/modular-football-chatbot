บราซิล เล่นบอลตีหัวเข้าบ้านอาศัยประตูโทนจากท้ายครึ่งแรกเพียงพอต่อการเชือด ปารากวัย 1-0 การันตีไปเล่น เวิลด์ คัพ 2026 รอบสุดท้าย ทั้งยังประเดิมชัยแก่เฮดโค้ช คาร์โล อันเชล็อตติ ซึ่งมาคุมทัพได้ไม่กี่วัน
เวิลด์ คัพ 2026 รอบคัดเลือก
โซน อเมริกาใต้
บราซิล 1- ปารากวัย 0
ผู้ทำประตู : 1-0 วินิซิอุส Jr.น.44
สนาม :อาเรน่า โครินเธียนส์, เซา เปาโล ประเทศบราซิล
‘อันเช่’ มองหาชัยชนะเกมแรกของตัวเองในการคุม ‘เซเลเซา’ จัดชุดที่ดีสุดให้ มาร์กินโญส แชมป์ชปล.สดๆร้อนๆคุมหลัง ส่วนแดนหน้า  วินิซิอุส Jr. ศิษย์โปรดครั้งคุม เรอัล มาดริด ยืนตัวเป้า
ด้าน กุสตาโว่ อัลฟาโร่ ให้กองกลาง มาธีอัส วียาซานตี ลงแทน มาตีอัส กาลาร์ซ่า ซึ่งติดโทษแบน ส่วนแนวรุก ฮูลีโอ เอ็นซีโซ่ ประสาน มิเกล อัลมีรอน
เป็นเกมที่ค่อนข้างอึดอัดตามบอลสไตล์ อันเชล็อตติ รอจังหวะคู่แข่งเผลอจนนาที 44 ขึ้นนำ 1-0 บอลต่อเนือยๆจากหน้าโกลตัวเองแต่มาเร่งตอนถึง ราฟินญ่า ริมเส้นทางขวาลากเผาแนวรับทีมเยือนแล้วลูกปลิ้นถึง มาเตวส์ กุนญ่า วิ่งสอดมาเอาบอลต่อเข้ากรอบสุดเส้นทางขวาตบถึง ‘วินิ’ ชาร์จเผาขนไม่พลาด
แทบจะคือโอกาสจะแจ้งเดียวในเกม จบการแข่งขัน บราซิล เชือด 1-0 มี 25 แต้มมากกว่าลำดับ 7 เวเนซุเอลา พื้นที่เพลย์ออฟ 7 แต้มขณะที่เหลือเกมอีกสองนัด ทำให้ ‘เซเลเซา’ เข้ารอบสุดท้ายสำเร็จ
ขณะที่ ปารากวัย นิ่งที่ 24 แต้มแต่ก็โอกาสในมือตัวเอง ขอแค่ชนะ 1 จาก 2 นัดสุดท้ายรอบคัดเลือกก็จะเป็นตัวแทนจากกอนเมโบล เช่นกัน
รายชื่อผู้เล่นทั้งสองทีม
บราซิล  : อาลีสซง เบ็คเกอร์ - วานแดร์ซอน, มาร์กินโญส, อเล็กซานโดร ริเบยโร่, อเล็กซ์ ซานโดร - บรูโน่ กิมาไรส์, การ์ลอส กาเซมีโร่ - ราฟินญ่า, มาเตวส์ กุนญ่า, กาเบรี่ยล มาร์ติเนลลี่ - วินิซิอุส Jr.
ปารากวัย : โรเบร์โต้ เฟร์นานเดซ - ฮวน โฮเซ่ กาเซเรส, กุสตาโว่ โกเมซ, โอมาร์ อัลเดเรเต้, จูเนียร์ อลอนโซ่ - อันเดรส กูบาส, มาธีอัส วียาซานตี - ดีเอโก้ โกเมซ, ฮูลีโอ เอ็นซีโซ่, มิเกล อัลมีรอน - อันโตนิโอ ซานาเบรีย
ผู้ตัดสิน : ฟากุนโด เตโย่ (อาร์เจนตินา)
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา