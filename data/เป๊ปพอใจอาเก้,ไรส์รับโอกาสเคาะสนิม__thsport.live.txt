โจเซป กวาร์ดิโอล่า ผจก.ทีม แมนฯ ซิตี้ พอใจผลงานลูกน้องหลังเอาชนะ วีดาด คาซาบลังก้า 2-0 ประเดิมสามคะแนนแบ่งกลุ่ม คลับ เวิลด์ คัพ ยิ่งเห็นพวกร้างสนามนานอย่าง เนธาน อาเก้ หรือ วิเตอร์ ไรส์ สอบผ่านก็ปลื้มใหญ่
ซิตี้ ได้สองประตูในครึ่งแรกจาก ฟิล โฟเด้น และ เฌเรมี่ โดกู เรียกความมั่นใจได้อักโข ยิ่ง อาเก้ ที่เดี้ยงไปนาน ประสาน ไรส์ เด็กใหม่เข้ากลางซีซั่นก่อนอย่าง ไรส์ ยืนระยะครบ 90 นาที นับว่ามีหลายสิ่งดีๆไว้ต่อยอด
“เรามีช่วงที่ผลงานดีๆ, ผู้เล่นใหม่หลายรายลงสนาม และเกมแรกในการเล่นรอบแบ่งกลุ่ม ฟุตบอลทัวร์นาเมนต์สำคัญเสมอ” การเปิดปากผ่านเว็บไซต์ทางการ
“ทีมออกตัวดีมากๆ จากนั้นพอเผชิญปัญหาบางอย่างเช่นเสียการครองบอลง่าย”
“เมื่อไหร่ก็ตามคุณเสียบอล ก็ต้องวิ่งน้ำบานรับมือการโต้กลับเร็ว แต่ผมเห็นสิ่งดีๆหลายอย่าง”
“นี่คือนัดเปิดหัว ไว้เกมถัดไปจะเคี่ยวบรรดาผู้เล่นใหม่ให้พร้อมกว่านี้”
“เจิมด้วย 3 คะแนนสำคัญ”
“หากชนะเกมที่ 2 ได้ก็การันตีเข้ารอบน็อคเอาต์, ส่วนแมตช์ส่งท้ายเก็บชัยเพื่อตำแหน่งแชมป์กลุ่ม”
“ก้าวแรกผ่านไปแล้ว ซึ่งมันสำคัญ ทีมมีเวลาฟื้นฟูร่างกาย, ซ้อมเน้นๆในอีก 2-3 วัน และเลือกตัวเรี่ยวแรงเหลือเฟือลงเตะนัดหน้า”
“เราจะพยายามไปทีละขั้น เพื่อพัฒนาแต่ละอย่าง ขั้นนี้สำคัญเพื่อบ่มแข้งหน้าใหม่, เคี่ยวหลายๆคนที่ฟื้นฟูจากเจ็บหนัก ก้าวทีละก้าวไปจังหวะแบบนี้ถือว่าสวย”
“ฟอร์ม โฟเด้น ดีมากๆ ก็มาจากการเปิดป้อนสวยๆทั้งลูกแรก, ลูกที่สอง - ฟิล มีของอยู่แล้ว”
“เรามีผู้เล่นหลายคนที่ยื่นตำแหน่งต่างจากปกติ ผลงาน วิเตอร์ ไรส์ ก็มีเกมที่ดี, เนธาน อาเก้ เคาะสนิมหลังจากร้างสนาม 5-6 เดือน”
“อีกหลายหน่อนต้องได้เวลาแข่งเพื่อเรียกแมตช์ฟิตหลังจากบาดเจ็บไปนาน และต้องไม่ฝืนหนักไป”
“นัดหน้าพวกที่เพิ่งมาใหม่ 10 รายจะได้แข่งครบ และพยายามเอาชนะด้วย”
เกมถัดไปพบ อัล ไอน์ (22 มิ.ย.)แล้วค่อยปิดท้ายพบ ยูเวนตุส (26 มิ.ย.)
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา