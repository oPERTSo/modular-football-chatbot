สโมสร เชลซี มีแผนงานชัดเจนเรื่องรายชื่อแข่ง คลับ เวิลด์ คัพ 2025 ว่าไม่ใช้งานแข้งปล่อยยืมตัวเว้นเพียงกองกลาง อันเดรย์ ซานโต๊ส ดังนั้น เคนนี่ ปาเอซ หรือ จอร์จี้ เปโตรวิช ต้องรอความชัดเจนจากสังกัดแม่เรื่องแผนงานปรี-ซีซั่น
รายงานจาก ‘เทเลกราฟ ฟุตบอล’ ว่า ‘สิงห์บลูส์’ยังไม่สรุปรายชื่อ ณ เวลานี้เพราะต้องเคลียร์ระหว่างเฮดโค้ช เอ็นโซ่ มาเรสก้า กับฝ่ายเทคนิคเสียก่อน
แผนงานคร่าวๆคือไม่ใช้พวกปล่อยยืมตัวเมื่อซีซั่น 2024-25 เว้นแค่กองกลาง อันเดรย์ ซานโต๊ส ซึ่งโดดเด่นตอนไปเล่นที่ สตราส์บูร์ก จะรับโอกาสจากสังกัดแม่หนีบไปสังฆกรรมยังสหรัฐฯ
แต่รายของตัวรุก เคนนี่ ปาเอซ ทีมตกผลึกแล้วว่าจะส่งไปเตะยืมตัวที่ลีก เอิง ฝรั่งเศส กับทีมพันธมิตรทั้งฤดูกาล 2025-26 คาดหวังเกมลงสนาม จะได้ปรับตัวรอคืน ‘สิงห์บลูส์’
ด้าน เปโตรวิช ซึ่งไปเล่นยืมตัวยัง สต๊าด เดอ ลา เมโน เมื่อซีซั่นก่อนก็จะอดร่วมเตะ คลับ เวิลด์ คัพ ต่อให้ เชลซี ปล่อย มาร์ติน เบ็ตติเนลลี่ โกลมือ#3 ให้ แมนฯ ซิตี้  เนื่องจากทีมตัวเลือกเพียงพอทั้ง โรเบิร์ต ซานเชซ หรือ ฟิลิป ยอร์เกนเซ่น
นอกจากนั้นผู้เล่นอย่าง ราฮีม สเตอร์ลิ่ง (อาร์เซน่อล ยืม), ชูเอา เฟลิกซ์ (เอซี มิลาน ยืม)หรือ อักเซิ่ล ดิซาซี่ (แอสตัน วิลล่า ยืม) ก็ปิ๋วทัวร์นาเมนต์ที่สหรัฐฯ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา