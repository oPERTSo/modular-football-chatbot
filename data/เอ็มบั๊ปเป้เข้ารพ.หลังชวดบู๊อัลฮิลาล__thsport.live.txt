คีลิยัน เอ็มบั๊ปเป้ กองหน้า เรอัล มาดริด ถูกนำตัวส่งโรงพยาบาลด้วยอาการโรคกระเพาะและลำไส้อักเสบ หลังพลาดลงเล่นในเกมเปิดสนามฟุตบอลชิงแชมป์สโมสรโลกกับ อัล ฮิลาล
กัปตันทีมชาติฝรั่งเศสวัย 26 ปี พลาดการซ้อมเมื่อวันอังคารที่ผ่านมาด้วยอาการไข้ และไม่ได้ลงเล่นในเกมที่ทีมเสมอกับสโมสรซาอุดีอาระเบีย 1-1 เมื่อวันพุธที่ผ่านมา
แถลงการณ์ของ เรอัล มาดริด เมื่อวันพฤหัสบดีระบุว่า เอ็มบั๊ปเป้ มีอาการกระเพาะและลำไส้อักเสบเฉียบพลัน และถูกส่งตัวเข้าโรงพยาบาลเพื่อตรวจร่างกายหลายชุด
โรคกระเพาะลำไส้อักเสบคือการติดเชื้อในลำไส้ ซึ่งอาจทำให้เกิดอาการอาเจียนและท้องร่วง
เกมต่อไปของ ราชันชุดขาว คือการพบ ปาชูก้า ในวันอาทิตย์
ยังไม่มีข้อบ่งชี้ว่า เอ็มบั๊ปเป้ จะพร้อมลงเล่นในเกมดังกล่าวนั้นหรือไม่
เอ็มบั๊ปเป้ ทำไป 43 ประตู จาก 56 เกมในทุกรายการให้กับ เรอัล มาดริด ในฤดูกาลแรกของเขา หลังย้ายมาจาก ปารีส แซงต์-แชร์กแม็ง แบบไร้ค่าตัว
นี่คือการแข่งขันครั้งแรกของ มาดริด ภายใต้การนำทีมของ ชาบี อลอนโซ่ ซึ่งเข้ามาแทนที่ คาร์โล อันเชล็อตติ ในตำแหน่งเทรนเนอร์เมื่อสิ้นสุดฤดูกาลลา ลีกา
ราชันชุดขาว คว้าแชมป์ยูฟ่า ซูเปอร์ คัพ และฟีฟ่า อินเตอร์คอนติเนนทัล คัพ ในฤดูกาลแรกของ เอ็มบั๊ปเป้ กับสโมสรสเปน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา