อันโตนิโอ รือดิเกอร์ มีโอกาสออกสตาร์ทก่อน ราอูล อาเซนซีโอ ในเกมดวล ยูเวนตุส รอบ 8 ทีมของศึก คลับ เวิลด์ คัพ วันอังคารนี้
'เดียรีโอ อาส' รายงานเมื่อวันอาทิตย์ที่ผ่านมาว่า ชาเบียร์ อลอนโซ่ เทรนเนอร์ เรอัล มาดริด น่าจะเลือกส่ง อันโตนิโอ รือดิเกอร์ ลงเผชิญหน้ากับ ยูเวนตุส ในรอบ 16 ทีมของศึก คลับ เวิลด์ คัพ วันอังคารนี้ ก่อน ราอูล อาเซนซีโอ ที่พ้นโทษแบนกลับมาพร้อมเป็นตัวเลือกอีกครั้ง
รือดิเกอร์ ถูกเปลี่ยนตัวออกจากสนามในช่วงต้นครึ่งหลังของเกมชนะ ซัลซ์บวร์ก 3-0 ก่อนทีมชุดขาวจะเผยว่ากองหลังชาวเยอรมันเป็นเพียงตะคริวเท่านั้นโดยไม่มีการบาดเจ็บแต่อย่างใด และเซนเตอร์วัย 32 ปีสามารถกลับมาลงฝึกซ้อมอย่างเต็มที่ใน ปาล์มบีช และดูดีมากขึ้นก่อนเกมสำคัญกับทีมม้าลาย
ตามรายงานระบุว่า อลอนโซ่ น่าจะเลือก รือดิเกอร์ ลงเล่นตัวจริงก่อน อาเซนซีโอ ในระบบ 3 เซนเตอร์ร่วมกับ ดีน เฮาเซ่น และ โอเรเลียง ชูอาเมนี่ ในวันอังคารนี้
ส่วน คีลียัน เอ็มบั๊ปเป้ ที่พลาดการลงเล่นตลอด 3 เกมในรอบแบ่งกลุ่ม เนื่องจากอาการป่วยก็พร้อมจะกลับมาลงสนามอีกครั้งและมีโอกาสเบียดแย่งตัวจริงมาจาก กอนซาโล่ การ์เซีย ตอร์เรส เช่นกัน
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา