อีกคู่สำคัญประจำกลุ่ม อินเตอร์ มิลาน รองแชมป์ ยูฟ่า แชมเปี้ยนส์ ลีก หมาดๆ พบกับ มอนเตร์เรย์ ทีมใหญ่แห่ง เม็กซิโก
มอนเตร์เรย์
โดเมเน็ก ตอร์เรนต์ กุนซือมอนเตร์เรย์ สโมสรดังแห่ง เม็กซิโก มีปัญหาจุดเดียวในเกมนี้ที่ การ์ลอส ซัลเซโด้ กองหลังที่เจ็บพักยาวคนเดียว ส่วนที่เหลือไม่มีปัญหา
ทีมชุดนี้มีสตาร์ชื่อคุ้นหูเพียบนำโดย เซร์คิโอ รามอส ปราการหลังตัวเก๋าที่จะบัญชาเกมรับร่วมกับ ฮฮร์เค่ โรดรีเกซ ส่วนเกมรุกจัดจ้านทั้ง โอลีเบร์ ตอร์เรส, เซร์คิโอ กานาเลส, เฮซุส โกโรน่า และ เคร์มัน เบร์เตราเม่ ดาวยิงสูงสุดของทีมซีซั่นที่แล้วที่กดไป 20 ลูกในลีก
อินเตอร์ มิลาน
คริสเตียน คิวู เทรนเนอร์คนใหม่ของ อินเตอร์ มิลาน เข้ามารับงานแทน ซิโมเน่ อินซากี้ ที่โยกไปคุม อัล ฮิลาล จะประเดิมทำหน้าที่ในรายการนี้เป็นครั้งแรก
ความพร้อมเกมนี้ถือว่ามีปัญหาในแนวรุกเมื่อ ฮัวกิน กอร์เรอา กับ มาร์โก อาร์เนาโตวิช อำลาทีมไป ในขณะที่ เมห์ดี้ ตาเรมี่ ไม่ได้เดินทางมาด้วยจากปัญหาสงคราใน อิหร่าน บ้านเกิด ส่วน พิโอเจอรื ซีลินสกี้ ก็เจ็บน่อง
ทีมจะมี ยานน์ ซอมเมอร์ เฝ้าเสา กองหลัง เบนฌาแม็ง ปาวาร์, ฟรานเชสโก้ อแชร์บี้ และ อเลสซานโดร บาสโตนี่ ยืนสามประสาน มิดฟิลด์เป็น เดนเซล ดุมฟรีส์, นิโกโล่ บาเรลล่า, ฮาคาน ชาลาโนลู, เปตาร์ ซูชิช และ เฟเดริโก ดิมาร์โก กองหน้า มาร์กกุส ตูราม ล่าตาข่ายกับ เลาตาโร่ มาร์ตีเนซ
11 ผู้เล่นตามคาด
มอนเตร์เรย์ (4-2-3-1) : เอสเตบัน อันดราด้า - สเตฟาน เมดิน่า, ฮฮร์เค่ โรดรีเกซ, เซร์คิโอ รามอส, เคราร์โด้ อาร์เตียก้า - ฟีเดล อัมบริซ, ริคาร์โด้ ชาเวซ - โอลีเบร์ ตอร์เรส, เซร์คิโอ กานาเลส, เฮซุส โกโรน่า - เคร์มัน เบร์เตราเม่
อินเตอร์ มิลาน (3-5-2) : ยานน์ ซอมเมอร์ - เบนฌาแม็ง ปาวาร์, ฟรานเชสโก้ อแชร์บี้, อเลสซานโดร บาสโตนี่ - เดนเซล ดุมฟรีส์, นิโกโล่ บาเรลล่า, ฮาคาน ชาลาโนลู, เปตาร์ ซูชิช, เฟเดริโก ดิมาร์โก - มาร์กกุส ตูราม, เลาตาโร่ มาร์ตีเนซ
สนาม : โรส โบวล์, พาซาเดน่า
ผู้ตัดสิน : วิลตัน เปเรยร่า ซัมไปโย่ (บราซิล)
ความน่าจะเป็นของเกม
มอนเตร์เรย์ ชุดนี้ถือว่าไม่ธรรมดาทีเดียวเมื่อมองจากชื่อชั้นนักเตะ แม้ว่าจะเป็นรองฝั่ง อินเตอร์ มิลาน แต่ดังจาก อิตาลี ไม่ได้พักมากนักหลังลงเล่นในเกม ยูฟ่า แชมเปี้ยนส์ ลีก รอบชิงชนะเลิศมา การเปลี่ยนโค้ชคงต้องใช้เวลาในการปรับตัวอยู่เหมือนกัน นัดนี้ดูแล้วเต็มที่คงได้แค่เสมอเท่านั้น
ผลที่คาด
มอนเตร์เรย์ เสมอ อินเตอร์ มิลาน 1-1
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา