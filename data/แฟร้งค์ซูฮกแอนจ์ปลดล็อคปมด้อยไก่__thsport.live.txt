โธมัส แฟร้งค์ เฮดโค้ช ท็อตแน่ม ฮอตสเปอร์ คนใหม่ยกเครดิตการแผ้วถางทางมาอย่างดีโดยอดีตกุนซือ แอนจ์ พอสเตโคกลู ทำให้คนรับไม้ผลัดอย่างเขา ต่องานได้เลย
พอสเตโคกลู วางรากฐานผู้เล่นพลังหนุ่มแก่ สเปอร์ส, ฝังปรัชญาบอลเกมรุกบ้าเลือด และสำคัญคือปลดล็อคโทรฟี่รายการเมเจอร์ที่ห่างหายกว่า 17 ปีด้วยแชมป์ ยูโรปา ลีก 2025
มันยังทำให้ ‘ไก่เดือยทอง’รับสิทธิเตะ แชมเปี้ยนส์ ลีก ซีซั่นหน้า มีพลังดึงดูดผู้เล่นคุณภาพสูง และสถานะการเงินมั่งคั่งระดับหนึ่งเพื่อเสริมทัพ ซึ่ง แฟร้งค์ ยกความดีความชอบแก่บอสเก่าวัย 59 กะรัต
“ผมคิดว่า แอนจ์ ได้ทำสิ่งที่พิเศษขึ้นแล้ว เขาจะเป็นตำนานของ ท็อตแน่ม ตลอดไป” การเปิดปากผ่าน ‘สเปอร์ส เพลย์’
“มันคือสิ่งสำคัญที่ต้องเข้าใจว่าเราได้ต่อยอดสิ่งที่เพรียบพร้อมนี้จากใคร”
“ผมมาสานต่อปัจจัยพื้นฐานที่ แอนจ์ สร้างไว้, จากทีมสตาฟฟ์ของเขา และก็ซาบซึ้งอย่างยิ่ง รับปากขอทำสุดความสาารถเพื่อรักษาผลงานที่ยอดเยี่ยมให้ดำเนินต่อไป”
“ความรู้สึกร่วมกัน, ความเร้าใจ, โมงยามแห่งความสนุกและมีความสุขอย่างที่สุด มันแสดงออกผ่านใบหน้าแฟนบอล ผ่านภาพที่ใครเห็นก็ต้องร้องว้าว”
“หวังว่าเราจะสามารถสร้างโมงยามแบบนั้นมากขึ้นอีก มันคือความฝันอันสูงสุด : ลงมือทำมัน และสร้างมันขึ้น”
สเปอร์ส จะประเดิมปรี-ซีซั่น พบ ลูตัน ทาวน์ (26 ก.ค.) จากนั้นทัวร์เอเชียยังฮ่องกง และเกาหลีใต้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา