เมมฟิส เดอปาย กองหน้าทีมชาติเนเธอร์แลนด์ ทาบตำแหน่งดาวซัลโวตลอดกาลของทัพกังหัน หลังกด 2 ประตูล่าสุดในเกมคัดบอลโลกนัดถล่ม มอลตา
เดอปาย ลงตัวจริงก่อนยิง 2 ประตูแรกให้ทีมชาติเนเธอร์แลนด์เปิดรังไล่ถลุง มอลตา ขาดลอย 8-0 ในศึกฟุตบอลโลก 2026 รอบคัดเลือก เมื่อวันอังคารที่ผ่านมา
2 ประตูล่าสุดทำให้ดาวยิงวัย 31 ปี ซัดให้ทัพกังหันเพิ่มเป็น 50 ประตู เป็นสถิติเทียบเท่าดาวซัลโวตลอดกาลอย่าง โรบิน ฟาน เพอร์ซี่ ที่เคยทำไว้ระหว่างปี 2005 ถึง 2017 และมาจากการเล่น 102 นัดเท่ากันอีกด้วย
เดอปาย เริ่มรับใช้ทีมชาติเนเธอร์แลนด์ในปี 2013 ในเกมคัดบอลโลกพบ ตุรกี ก่อนยิงประตูแรกได้ในรอบสุดท้ายฟุตบอลโลก 2014 ที่พบ ออสเตรเลีย
นอกจาก 50 ประตูในนามทีมชาติแล้ว เดอปาย ที่ปัจจุบันค้าแข้งในลีกบราซิลกับ โครินเธียนส์ ยังทำได้อีก 33 แอสซิสต์อีกด้วย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา