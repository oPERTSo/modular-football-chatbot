ฟรานโย อีวาโนวิช กองหน้าทีมชาติโครเอเชียของ แซงต์ ชิลลัวส์ ตกเป็นเป้าหมายของ ไอน์ทรัค แฟร้งค์เฟิร์ต หาก อูโก้ เอกีตีเก้ ย้ายออกจากสโมสร
คิกเกอร์ สื่อเมืองเบียร์รายงานเมื่อวันอาทิตย์ที่ผ่านมาว่า ไอน์ทรัค แฟร้งค์เฟิร์ต กำลังจับตามอง ฟรานโย อีวาโนวิช กองหน้าวัย 21 ปีของ แซงต์ ชิลลัวส์ เพื่อดึงมาเป็นตัวแทนของ อูโก้ เอกีตีเก้ ที่มีโอกาสย้ายสังกัดในช่วงซัมเมอร์นี้
อีวาโนวิช ย้ายจาก รีเยก้า มาค้าแข้งกับ แซงต์ ชิลลัวส์ ในช่วงซัมเมอร์ปี 2024 ด้วยค่าตัว 4 ล้านยูโร หัวหอกชาวโครแอตระเบิดฟอร์มตั้งแต่ปีแรกด้วยการทำ 16 ประตูกับ 7 แอสซิสต์จากการลงเล่น 34 เกมในฤดูกาลที่ผ่านมา จากผลงานดังกล่าวทำให้เขาถูก ซลัตโก้ ดาวิช เรียกตัวติดทีมชาติโครเอเชียในช่วงเดือนมีนาคมและเขาทำ 2 ประตูจากการลงเล่น 4 เกมกับทีมโครแอตหลังจากนั้น
ตามรายงานระบุว่า ไอน์ทรัค แฟร้งค์เฟิร์ต กำลังมองหาตัวแทนของ เอกีตีเก้ ซึ่งทำ 15 ประตูกับ 8 แอสซิสต์จากการลงเล่น 33 เกมในฤดูกาลล่าสุดที่มีโอกาสย้ายออกจากสโมสรในช่วงซัมเมอร์นี้ โดยมีชื่อของ อีวาโนวิช เป็นเป้าหมายลำดับต้นๆของทีมอินทรีแดง-ดำ
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา