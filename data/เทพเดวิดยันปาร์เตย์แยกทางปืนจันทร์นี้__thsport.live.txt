โธมัส ปาร์เตย์ กองกลางจอมเก๋า เตรียมะแยกทาง อาร์เซน่อล หลังหมดสัญญาอย่างเป็นทางการในวันจันทร์นี้
อาร์เซน่อล กับ ปาร์เตย์ ไม่สามารถตกลงกันได้ในการขยายสัญญาใหม่ แม้มีการพูดคุยกันมาตั้งแต่ช่วงต้นปี ขณะที่สัญญาปัจจุบันจะสิ้นสุดลงในวันที่ 30 มิถุนายนนี้
ก่อนหน้านี้มีกระแสข่าวการอำลาทีมของ ปาร์เตย์ ตลอดหลายสัปดาห์ที่ผ่านมา และล่าสุด เดวิด ออร์สตีน นักข่าวสาย อาร์เซน่อล ของ ดิ แอธเลิตก ยืนยันแล้วว่ากองกลางวัย 32 ปี จะไม่อยู่กับทีมต่อไปในฤดูกาลหน้า และการประกาศอย่างเป็นทางการจะตามมาในอีกไม่กี่วันข้างหน้า
ฤดูกาล 2024/25 ที่ผ่านมา ปาร์เตย์ ที่ย้ายมาจาก แอตเลติโก มาดริด เมื่อปี 2020 ยังคงเป็นหนึ่งในขุมกำลังสำคัญของ มิเกล อาร์เตต้า โดยลงสนามให้ทีมถึง 52 นัดในทุกรายการ
ทั้งนี้ อาร์เซน่อล บรรลุข้อตกลงดึงตัว มาร์ติน ซูบีเมนดี้ จาก เรอัล โซเซียดาด และ คริสเตียน นอร์การ์ด จาก เบรนท์ฟอร์ด มาร่วมทีมเพื่อทดแทนการจากไปของ โธมัส ปาร์เตย์ รวมถึง จอร์จินโญ่ กองกลางประสบการณ์สูงอีกรายที่อำลาทีมก่อนหน้านี้ไปอยู่กับ ฟลาเมงโก้
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา