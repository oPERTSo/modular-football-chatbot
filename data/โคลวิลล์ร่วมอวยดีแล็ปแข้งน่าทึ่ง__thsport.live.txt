ลีวาย โคลวิลล์ กองหลัง เชลซี ชื่นชมทีมเมตใหม่อย่าง เลียม ดีแล็ป และ ดาริโอ เอสซูโก้ ที่เจิมเกมอย่างเป็นทางการแมตช์ปราบ แอลเอ เอฟซี 2-0 ใน คลับ เวิลด์ คัพ ยิ่งรายแรกมีแอสซิสต์ด้วยคงสร้างความมั่นใจมากขึ้น
หอกเป้า ดีแล็ป ถูกซื้อจาก อิปสวิช 30 ล้านปอนด์ ด้านกองกลาง เอสซูโก้ ซื้อจาก สปอร์ติ้ง ลิสบอน 18.5 ล้าปอนด์ ภาพรวมผลงานที่ เมอร์เซเดส-เบนซ์ สเตเดี้ยม สอบผ่านจนอยากเห็นฝีเท้ามากกว่านี้
“พวกขาคือแข้งหัวกะทิ ทั้งยังนิสัยดี และผมคิดว่าเรื่องนั้นสำคัญสุด” การเปิดปากผ่าน ‘เชลซี ทีวี’
“มองว่าทุกคนรวมถึงแฟนบอลคงเห็นแล้ว สองคนนั้นเป็นนักเตะอันน่าทึ่งแค่ไหน มาอยู่ที่นี่ได้เพราะมีของ - มาเพื่อช่วยทีม”
ผู้เล่นชาวอังกฤษยังมองเรื่องการเตะบอลแบบทัวร์นาเมนต์ ว่าต้องเปิดหัวให้ดีในกรุ๊ป สเตจ เพื่อสามารถกำหนดเส้นทางสำหรับรอบน็อคเอาต์แบบมีลุ้นประสบความสำเร็จ
“เรื่องสำคัญสุดคือเราต้องชนะเกม และมันคือสิ่งที่เราทำได้” โคลวิลล์ เสริม
“เราสร้างสรรค์และเลือกโมงยามที่สามารถโจมตีคู่แข่ง, เมื่อไหร่คุมบอล มันอาจไม่ใช่ผลงานที่สมบูรณ์แบบ แต่ในฟุตบอลทัวร์นาเมนต์คุณต้องชนะไว้ก่อน”
“รายการนี้ต้องเจอคู่แข่งหลายแบบ นั่นคือความท้าทายที่ยิ่งใหญ่ แต่ทีมก็ต้องสนุกไปกับมันและเรียนรู้หลายๆแบบ”
“ทัวร์นาเมนต์เปิดฉากไปแล้ว และสมาธิของเราตอนนี้มองไปที่เกมถัดไป”
“การเก็บคลีนชีตได้คือสิ่งสำคัญสุดของกองหลัง”
“คุณก็ทราบเรามีเกมรุกที่น่าทึ่ง และพวกเขาทำประตูได้เสมอ”
“ดังนั้นสำหรับเราคือป้องกันเป็นทีม เราจำเป็นต้องป้องกันเป็นทีม, จำเป็นต้องเก็บคลีนชีตเพื่อชนะเกม แน่นอนระหว่างเกมคู่แข่งได้โอกาสบ้างก็จริง หวังว่าเกมถัดไปเราสามารถลดความหวาดเสียวลง”
อีกสองนัดถัดไปของรอบแบ่งกลุ่ม เชลซี จะพบ ฟลาเมงโก้ (20 มิ.ย.) และ แอสเพอร็องซ์ ตูนิส (24 มิ.ย.)
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา