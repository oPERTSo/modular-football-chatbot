อัล ฮิลาล เสมอ เร้ด บูลล์ ซัลซ์บวร์ก แบบไร้สกอร์ แบ่งทีมละแต้ม
ฟุตบอลชิงแชมป์สโมสรโลก
รอบแบ่งกลุ่ม กลุ่ม เอช
ซัลซ์บวร์ก 0 - อัล ฮิลาล 0
สนาม : ออดี้ ฟิลด์
เปิดฉาก 3 นาที อัล ฮิลาล ทักทายก่อน มัลคอมไหลให้ ชูเอา กานเซโล่ ที่เติมมาทางขวาเขตโทษ ซัดเรียดหลุดเสาสอง นาทีที่ 9 ฟรานส์ คราตซิก หยอดจากซ้ายเข้าเขตโทษให้ คาริม โอนิซิโว่ สอดเข้ามากระโดดยิงด้วยขวา ยาสซีน โบโน่ ล้มตัวปัดทิ้งออกหลัง
นาทีที่ 21 ซาเลม อัล ดอว์ซารี่ ครอสจากซ้ายมาหน้าประตู เซอร์เก มิลินโกวิช-ซาวิช ขึ้นโหม่งจ่อๆ ติดบล็อก
เกมของอัล ฮิลาลได้น้ำได้เนื้อกว่า นาทีที่ 28 มิลินโกวิช-ซาวิชจ่ายให้มัลคอมที่อยู่ทางซ้ายเขตโทษ ล็อกเข้าซายข้างถนัด ก่อนซัดติดแนวรับซัลซ์บวร์ก
ข่วงทดเจ็บ ดอร์เกลส์ เนเน่ ลุยเข้าเขตโทษฝั่งซ้าย แต่จังหวะสุดท้ายโดนขวาง ทำให้ยิงแป๊กๆ บอลกลิ้งเข้ามือโบโน่ จบครึ่งแรกเสมอกันอยู่ 0-0
กลับมาเล่นครึ่งหลังแค่ 3 นาที ซัลซ์บวร์กน่าได้ เอ็ดมุนด์ ไบดู จ่ายออกขวาให้ จอห์น เมลเบิร์ก ที่ยืนโล่งๆ ทางขวา ยิงติดเซฟโบโน่ บอลไม่พ้นอันตราย เนเน่เก็บบอลได้ก่อนยิงติด คาลิดู กูลีบาลี่ ที่ยืนคุมเส้น
นาทีที่ 51 รูเบน เนเวส ยิงสวนจากแถวสอง บอลตรงตัวซาเวียสชิตสกี้ อีก 6 นาที มัลคอมโซโล่จังหวะโต้กลับ ก่อนจ่ายให้ ซาเลม อัล ดอว์ซารี่ ที่แตะเข้ากลางคืนมาให้ มัลคอมซัดแฉลบ ยาค็อบ ราสมุสเซ่น ออกหลัง
ท้ายเกม นาทีที่ 81 ซาเลม อัล ดอว์ซารี่ จ่ายให้มิลินโกวิซ-ซาวิชที่อยู่ทางซ้ายเขตโทษ ตัดเข้าในแล้วตะบันด้วยขวา ซาเวียสชิตสกี้ล้มตัวทุบออกมาได้
จบเกม อัล ฮิลาล เสมอ ซัลซ์บวร์ก 0-0 เก็บ 2 แต้มอยู่อันดับ 3 ของกลุ่ม ส่วนทีมจากออสเตรียเก็บ 4 แต้มอยู่อันดับ 2
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา