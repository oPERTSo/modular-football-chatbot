ยุสซุฟ โพลเซ่น กำลังจะย้ายจาก แอร์เบ ไลป์ซิก มาค้าแข้งกับ ฮัมบูร์ก น้องใหม่หน้าเก่าของบุนเดสลีกา
ยุสซูฟ โพลเซ่น กองหน้าทีมชาติเดนมาร์กของ แอร์เบ ไลป์ซิก ยินดียอมลดจ้างเหนื่อยของตนเองเพื่อช่วยให้การย้ายมาค้าแข้งกับ ฮัมบูร์ก น้องใหม่บุนเดสลีกาลุล่วงด้วยดี ตามรายงานจากคิกเกอร์เมื่อวันจันทร์ที่ผ่านมา
โพลเซ่น ไม่อยู่ในแผนการของ แอร์เบ ไลป์ซิก อีกต่อไปและกำลังหาทางปล่อยตัวออกจากทีมในช่วงซัมเมอร์นี้ แต่การเจรจากับ ฮัมบูร์ก ก่อนหน้านี้มีอุปสรรคเรื่องค่าเหนื่อยของนักเตะที่สูงเกินกว่าทีมสิงห์เหนือจะตอบสนอง
ตามรายงานจากคิกเกอร์ระบุว่า โพลเซ่น พร้อมอำนวยความสะดวกในการย้ายสังกัดครั้งนี้โดยยินดีลดค่าจ้างของเขาลงเหลือ 2 ล้านยูโรรวมโบนัสแทนที่จะเป็น 7 ล้านยูโรจากที่เคยรับจาก แอร์เบ ไลป์ซิก
ปัจจุบัน โพลเซ่น ยังมีสัญญากับ แอร์เบ ไลป์ซิก อีก 12 เดือน โดยคาดว่ามูลค่าการย้ายสังกัดของกองหน้าวัย 31 ปีจะอยู่ที่ 5 ล้านยูโร ซึ่งไม่เป็นปัญหาสำหรับ ฮัมบูร์ก และจะมีการดำเนินการขั้นต่อไปหลังนักเตะยินดีลดค่าจ้างของเขา
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา