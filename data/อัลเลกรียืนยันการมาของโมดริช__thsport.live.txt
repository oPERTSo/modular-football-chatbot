ลูก้า โมดริช จะย้ายมาค้าแข้งกับ เอซี มิลาน ในช่วงซัมเมอร์นี้จากการยืนยันของเทรนเนอร์ทีมปีศาจแดง-ดำ
มัสซิมิเลียโน่ อัลเลกรี เทรนเนอร์ เอซี มิลาน ยืนยันแล้วว่า ลูก้า โมดริช มิดฟิลด์ชาวโครแอตจะย้ายมาค้าแข้งกับทีมปีศาจแดง-ดำในช่วงซัมเมอร์นี้ หลังภารกิจของเขากับ เรอัล มาดริด ในทัวร์นาเมนต์ ฟีฟ่า คลับ เวิลด์ คัพ สิ้นสุดลง ตามรายงานจากมาร์ก้าเมื่อวันจันทร์ที่ผ่านมา
ตามรายงานก่อนหน้านี้ระบุว่า โมดริช จะย้ายจาก เรอัล มาดริด ไปค้าแข้งกับ เอซี มิลาน ด้วยสัญญา 1 ปีพร้อมอ็อปชั่นขยายเพิ่มเติมอีก 1 ปี แต่ยังไม่มีการยืนยันอย่างเป็นทางการจนกระทั่ง อัลเลกรี พูดถึงเรื่องดังกล่าวผ่านสื่อ
'เรากำลังรอ ลูก้า โมดริช เขาจะมาถึงในเดือนสิงหาคม เขาเป็นนักเตะคนสำคัญและพิเศษมาก เขาไม่จำเป็นต้องแนะนำตัว' อัลเลกรี กล่าว 'ในตำแหน่งมิดฟิลด์ เราจะมีเขา, ริชชี่, ลอฟตัส-ชีค ซึ่งผมคิดว่าเขาน่าจะสำคัญมาก บอนโด้ และตอนนี้ มูซาห์ เราจะใช้กองกลาง 3 คน และเราจะปรับเปลี่ยนรูปแบบการเล่นตามลักษณะเฉพาะของนักเตะ'
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา