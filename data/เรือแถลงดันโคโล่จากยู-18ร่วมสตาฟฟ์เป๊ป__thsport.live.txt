สโมสร แมนฯ ซิตี้ แถลงการณ์แต่งตั้ง โคโล่ ตูเร่ ให้ร่วมในทีมสตาฟฟ์ทีมชุดใหญ่ของผจก.ทีม โจเซป กวาร์ดิโอล่า หลังจากชิมลางมาแล้วระหว่างทัวร์นาเมนต์ คลับ เวิลด์ คัพ 2025
อดีตกองหลังวัย 44 ปีแขวนสตั๊ดเมื่อซัมเมอร์ 2017 ก็ผันตัวสู่วงการฝึกสอนทันทีควบเก้าอี้ผู้ช่วยเฮดโค้ชทีมชาติ ไอวอรี่ โคสต์ ชุดใหญ่, ชุด ยู-23, ผู้ช่วย ฝ่ายเทคนิค ของ เซลติก เอฟซี
จากนั้นมาเป็นผู้ช่วย ผจก.ทีม เลสเตอร์ ซิตี้, เฮดโค้ช วีแกน สั้นๆ, จึงมาเป็นผู้ช่วยโค้ช แมนฯ ซิตี้ ยู-18 คลุกคลีมา 1 ปีเต็มก็ถูกโปเรโมตขึ้นชุดใหญ่
“เราปลาบปลื้มที่ได้บรรจุ โคโล่ ตูเร่ เข้าเป็นหนึ่งในทีมสตาฟฟ์ชุดใหญ่” แถลงการณ์จาก ฮูโก้ เวียน่า ผอ.กีฬา
“สิ่งที่เขาพกติดตัวมาไม่เพียงประสบการณ์ล้ำค่าอันยิ่งใหญ่เมื่อครั้งเป็นผู้เล่นระดับสูง แต่รวมถึงความรู้ตื้นลึกหนาบางของสโมสร แมนฯ ซิตี้, การเชื่อมโยงทุกฝ่ายเข้าหากัน”
“เรายังประทับใจอย่างมากต่องานและความสำเร็จที่เขากับทีม ยู-18 ซึ่งการดัน ตูเร่ เป็นสตาฟฟ์ชุดใหญ่แบบเต็มเวลาคือหนทางเดียวที่จะเสริมความแกร่ง ส่งผ่านผู้เล่นจากอะคาเดมี่ไปทีมซีเนียร์”
“ขณะเดียวกันก็ได้เห็นช่วงเวลาที่เขาทำงานกับ เป๊ป กวาร์ดิโอล่า, เป๊ป ไลน์เดอร์ และ เจมส์ เฟร้นช์ เมื่อช่วงหน้าร้อน ด้วยบุคลิกภาพที่ยิ่งใหญ่, มองโลกในแง่ดี และคิดบวก”
“คือการส่งผ่านบรรยากาศที่ยิ่งใหญ่แก่ทีม ซึ่งเราพร้อมแล้วที่จะตั้งตารอทำงานกันไปในอนาคตจากนี้”
ตูเร่ คืออดีตแข้ง แมนฯ ซิตี้, อาร์เซน่อล, ลิเวอร์พูล หรือ เซลติก เอฟซี ติดทีมชาติไอวอรี่โคสต์ ลงสนามกว่า 118 เกมทำไป 6 ประตู ได้มาทั้งแชมป์พรีเมียร์ลีก อังกฤษ, เอฟเอ คัพ หรือ คัพ ออฟ เนชั่นส์
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา