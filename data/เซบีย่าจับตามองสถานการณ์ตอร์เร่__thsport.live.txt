ปาโบล ตอร์เร่ มิดฟิลด์ทีมชาติสเปนชุดยู-21 ปีของ บาร์เซโลน่า ตกเป็นเป้าหมายเสริมทัพของทีมเซบียาโน่
มุนโด้เดปอร์ติโบ รายงานเมื่อวันพุธที่ผ่านมาว่า อันโตนิโอ กอร์ดอน ผู้อำนวยการกีฬาของ เซบีย่า กำลังจับตามองสถานการณ์ของ ปาโบล ตอร์เร่ มิดฟิลด์วัย 22 ปีของ บาร์เซโลน่า ซึ่งอยู่ในลิสต์เสริมทัพช่วงซัมเมอร์นี้ของทีมดังแคว้นอันดาลูเซีย
ปาโบล ตอร์เร่ มีโอกาสลงเล่นกับทีมยุค ฮันซี่ ฟลิค ไม่มากนัก แต่ บาร์เซโลน่า ยังมองเห็นคุณค่าของมิดฟิลด์วัย 22 ปีและคาดหวังถึงการขยายสัญญากับนักเตะเพิ่มเติมจากข้อตกลงเดิมที่กำลังจะสิ้นสุดในช่วงซัมเมอร์ปี 2026 ก่อนจะพิจารณาเรื่องอนาคตของนักเตะอีกครั้ง
ตามรายงานระบุว่า บาร์เซโลน่า เปิดกว้างสำหรับการย้ายสังกัดของ ปาโบล ตอร์เร่ หลังจากนั้น โดยเฉพาะการย้ายทีมแบบยืมตัว ซึ่ง เซบีย่า กำลังจับตามองสถานการณ์อย่างใกล้ชิด เนื่องจากมิดฟิลด์วัย 22 ปีอยู่ในลิสต์เสริมทัพของทีมดังแดนใต้ และน่าจะมีการดำเนินการอย่างเป็นทางการหลังนักเตะเสร็จสิ้นภารกิจในศึกชิงแชมป์แห่งชาติยุโรปรุ่นอายุต่ำกว่า 21 ปีที่ประเทศสโลวาเกีย
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา