โจวานนี่ สตร็อปป้า ออกมายืนยันเรื่องการแยกทางกับ เครโมเนเซ่ แม้ว่าจะพาทีมเลื่อนชั้นขึ้นมาสู่ กัลโช่ เซเรีย อา ได้ก็ตาม
เครโมเนเซ่ ฝ่าฟันฤดูกาลที่ผ่านมาด้วยการจบอันดับที่ 4 ใน เซเรีย บี ก่อนจะเอาชนะ ยูเว่ สตาเบีย และ สเปเซีย คว้าตั๋วใบสุดท้ายในการเลื่อนชั้นสู่ลีกสูงสุดสำเร็จ แต่สโมสรกลับประกาศว่า สตร็อปป้า จะไม่อยู่กับทีมต่อไปหลังหมดสัญญาวันที่ 30 มิถุนายน
สตร็อปป้า กล่าวกับ สกาย สปอร์ต อิตาเลีย ว่า "นี่เป็นส่วนหนึ่งของจุดจบของประสบการณ์ที่สุดแสนวิเศษร่วมกัน ผมจะไม่มุ่งเน้นไปที่เหตุผลของการแยกทางในครั้งนี้ แต่จะเน้นไปที่ผลงานที่เราทำได้ด้วยความแข็งแกร่งทั้งหมดของเรามากกว่า"
"พวกเราที่เป็นโค้ชต้องพึ่งพาการถูกเลือกเสมอ ดังนั้นการตัดสินใจจึงไม่ใช่ของเราในท้ายที่สุด"
มีรายงานว่า เวเนเซีย สนใจจะดึง สตร็อปป้า ไปคุมทีมโดยบอกว่า "ผมไม่รู้เหมือนกันนะ บอกตามตรงว่านี่คือหนึ่งในตัวเลือกที่ผมพิจารณาอยู่ เราจะรอดูกันว่าจะเกิดขึ้นจริงหรือไม่"
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา