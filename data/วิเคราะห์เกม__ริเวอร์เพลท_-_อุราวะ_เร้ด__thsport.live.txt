เกมเปิดสนาม ฟีฟ่า คลับ เวิลด์ ประจำกลุ่มอีระหว่าง ริเวอร์เพลท พบกับ อุราวะ เร้ด
ริเวอร์เพลท
มาร์เซโล่ กายาร์โด้ เทรนเนอร์ของ ริเวอร์เพลท เสริมทีมได้อย่างน่าสนใจเมื่อต้นปีที่ผ่านมาทั้ง เอ็นโซ่ เปเรซ, กอนซาโล่ มอนเตียล, เซบาสเตียน ดริอุสซี่ และ เกวิน กาสตานโญ่
นอกจากนี้ ฟรังโก้ มาสตานตูโอโน่ แนวรุกอนาคตไกลที่จะย้ายไปอยู่กับ เรอัล มาดริด แต่จะอยู่ช่วยทีมในรายการนี้ก่อนแล้วค่อยไปร่วมทีมในช่วงกลางเดือนกรกฎาคม
ฟรังโก้ อาร์มานี่ ยืนด่านสุดท้ย กองหลังมี กอนซาโล่ มอนเตียล, ลูกัส มาร์ตีเนซ, เปาโล ดีอาซ และ มาร์กอส อากุนญ่า แดนกลาง เกวิน กาสตานโญ่, เอ็นโซ่ เปเรซ และ มักซิมิเลี่ยน เมซ่า ทำหน้าที่ ส่วนเกมรุก ฟรังโก้ มาสตานตูโอโน่, เซบาสเตียน ดริอุสซี่ และ ฟากุนโด้ โกลิดิโอ ล่าตาข่าย
อุราวะ เร้ด
มาเซียจ สกอร์ซ่า นายใหญ่ชาวโปแลนด์ ของ อุราวะ เร้ด ปัจจุบันรั้งอันดับ 4 ของตาราง เจ ลีก โดยพวกเขาคือทีมจาก ญี่ปุ่น ที่ประสบความสำเร็จมากที่สุดในรายการระดับทวีป โดยได้แชมป์ เอเอฟซี แชมเปี้ยนส์ ลีก 3 สมัย
เรียวตะ วาตานาเบ้ กองหน้าตัวเก่งทำไปแล้ว 6 ประตูจาก 17 เกม เป็นตัวหลักในแนวรุก ร่วมกับ มาเธอุส ซาวิโอ และ ดานีโล่ โบซ่า สองแข้งชาวบราซิล เป็นกำลังหลัก โดยประสานงานกับ ยูสึเกะ มัตสุโอะ, ไคโตะ ยาสึอิ, มาริอุส ฮอยบราเท่น, ซามูเอล กุสตาฟสัน และ ชูซากุ นิชิกาว่า
11 ผู้เล่นตามคาด
ริเวอร์เพลท (4-3-3) : ฟรังโก้ อาร์มานี่ - กอนซาโล่ มอนเตียล, ลูกัส มาร์ตีเนซ, เปาโล ดีอาซ, มาร์กอส อากุนญ่า - เกวิน กาสตานโญ่, เอ็นโซ่ เปเรซ, มักซิมิเลี่ยน เมซ่า - ฟรังโก้ มาสตานตูโอโน่, เซบาสเตียน ดริอุสซี่, ฟากุนโด้ โกลิดิโอ
อุราวะ เร้ด (4-2-3-1) : ชูซากุ นิชิกาว่า - ฮิโรกาสึ อิชิฮาระ, ทาคูยะ โอกิวาระ, ซามูเอล กุสตาฟสัน, ดานีโล่ โบซ่า - มาริอุส ฮอยบราเท่น, ทาคูโร่ กาเนโกะ - ไคโตะ ยาสึอิ, ยูสึเกะ มัตสุโอะ, มาเธอุส ซาวิโอ - เรียวตะ วาตานาเบ้
สนาม : ลูเมน ฟิลด์, ซีแอตเทิ่ล
ผู้ตัดสิน : เฟลิกซ์ ซวาเยอร์ (เยอรมัน)
ความน่าจะเป็นของเกม
ริเวอร์เพลท ค่อยๆ ประสานนักเตะใหม่เข้ากับแข้งชุดเก่าได้อย่างลงตัว เกมรุกมีจังหวะเข้าทำวูบวาบอันตราย แม้ทาง อุราวะ เร้ด จะอาศัยการวิ่งสู้ตามสไตล์ แต่วัดกันแล้วทีมจาก อาร์เจนติน่า ทีเด็ดทีขาดน่าจะคว้าชัยไปครองได้ในที่สุด
ผลที่คาด
ริเวอร์เพลท ชนะ อุราวะ เร้ด 2-1
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา