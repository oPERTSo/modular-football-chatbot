ทีมงานสตาฟฟ์โค้ชของ โธมัส แฟร้งค์ กุนซือใหม่ของ ท็อตแน่ม ฮ็อตสเปอร์ ได้รับการยืนยันแล้ว
ตอนนี้ ทีมงานสตาฟฟ์เบื้องหลังของ โธมัส แฟร้งค์ ได้รับการประกาศอย่างเป็นทางการ จากการเปิดเผยของสโมสรแห่งลอนดอนเหนือ
ฟาเบียน อ็อตเต้ อดีตโค้ชผู้รักษาประตูของ ลิเวอร์พูล เข้าร่วมเป็นโค้ชผู้รักษาประตูชุดใหญ่
โค้ชชาวเยอรมันอำลาหงส์แดงเมื่อสัปดาห์ที่แล้ว และเข้าร่วมงานที่ สเปอร์ส โดยทำงานกับ แคเมรอน แคมป์เบลล์ โค้ชฝ่ายพัฒนาทักษะส่วนตัวของทีมชุดใหญ่ ซึ่งเคยทำงานกับ แอร์เบ ไปล์ซิก ในบุนเดสลีกา เมื่อไม่นานมานี้
นอกจากนั้น ยังมีการยืนยันว่า แม็ตต์ เวลล์ส จะยังคงเป็นสตาฟฟ์โค้ชในบทบาทผู้ช่วยโค้ช
จัสติน โคชเรน (ผู้ช่วยโค้ชชุดใหญ่), คริส ฮาสแลม (หัวหน้าฝ่ายประสิทธิภาพและผู้ช่วยโค้ชชุดใหญ่) และ โจ นิวตัน (โค้ชวิเคราะห์ทีมชุดใหญ่) ต่างตาม แฟร้งค์ มาจาก เบรนท์ฟอร์ด
ขณะที่ผู้เชี่ยวชาญลูกนิ่ง อันเดรียส ยอร์กสัน (ผู้ช่วยโค้ชชุดใหญ่) ย้ายมาจาก แมนฯ ยูไนเต็ด
แต่ ร็อบ เบิร์ช อำลาสโมสร โดยก่อนหน้านี้เป็นโค้ชผู้รักษาประตูทีมชุดใหญ่ หลังกลับมาทำงานกับ สเปอร์ส ในปี 2023
TH SPORTเว็บไซต์ข่าวกีฬา อัพเดทข่าวฟุตบอลต่างประเทศทุกวันทุกเวลา